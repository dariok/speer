<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xmlns:fn="http://w3.org/2005/xpath-functions" xmlns:xs="http://www.w3.org/2001/XMLSchema" xml:id="edoc_ed000245_1492_stuttgartstr">
    <teiHeader>
        <fileDesc>
            <titleStmt>
                <title>Stuttgart Stadtrecht 1492 Nov. 6 :: Transkription Speer 2010 / 2016</title>
            </titleStmt>
            <publicationStmt>
                <publisher>
                    <ref target="http://repertorium.at">Heino Speer :: Repertorium</ref>
                </publisher>
                <distributor>
                    <ref target="http://acdh.oeaw.ac.at">Austrian Centre for Digital Humanites, Österreichische Akademie der Wissenschaften, Wien</ref>
                </distributor>
            </publicationStmt>
            <sourceDesc>
                <p>TODO: Quelle eintragen</p>
            </sourceDesc>
        </fileDesc>
        <revisionDesc>
            <change when="2017-04-05+02:00" who="p4p5.xsl" n="1"> Automatic transcoding TEI P4 → P5 by p4p5.xsl.
            </change>
        </revisionDesc>
    </teiHeader>
    <text>
        <front/>
        <body>
            <div xml:id="Editorial">
                <head>[Editorial]</head>
                <p>Quelle: Urkundenbuch der Stadt Stuttgart / bearb. von Adolf Rapp. - Stuttgart : Kohlhammer, 1912. -
                    XXII, 680 S. (Württembergische Geschichtsquellen ; 13) S. 536 - 556.</p>
                <p>Gegenüber der gedruckten Vorlage sind folgende Änderungen vorgenommen worden: Die Absätze wurden mit
                    einer Zählung versehen, die rein formal auf den Absatzgrenzen des Drucks aufbaut und durchaus
                    mögliche Zusammenfassungen von Absätzen unter systematischen Gesichtspunkten ausser Acht läßt. Der
                    Herausgeber des Stuttgarter Urkundenbuchs unterscheidet bei Vokalen zwischen dem
                    darübergeschriebenen senkrechten Strich und dem nach rechts oben führenden Strich. Hier wird das
                    letztere diakritische Zeichen unterschiedslos für beide Fälle gebraucht.</p>
            </div>
            <div xml:id="Abs.1">
                <pb n="S. 537" facs="ln:stuttgartstr_1492,537"/>
                <head>[Abs. 1]</head>
                <p>[Übernommen in <ref target="http://drqerg.de/RHN/quellen/tuebingen-stadtrecht-1493/#Art.0">Tübingen
                        Stadtrecht 1493 Vorrede</ref>]</p>
                <p>
                    <name type="person">Eberhard grave zuͦ Wirtemberg und zuͦ Mumpeligart etc. der elter</name>: Dem
                    ersamen wol gelerten unserm vogt zuͦ Stuͦtgarten und lieben getrúwen doctor <name type="person">Martin Nútteln</name>: Unsern gruͦs zuͦvor, ersamer wolgelerter lieber getrúwer. Nachdem wir
                    vil und mengerlai mangels und gebrechens in unser statt Stuͦtgarten vorhanden sin durch taͤglich
                    eroͤgen erfarent, habent wir in willen und mainung, die in etwas wege fúrzekommen, etlich artickel
                    begrifen laßen, die wir úch hiemit zuͦschickent, mit befelhe die gemaind mit der glogken und sust
                    zuͦ versameln, und inen soͤlich artickel ordnungen und satzungen, die als wir hoffent uns unsern
                    erben und nachkommen, gemainer statt Stuͦtgarten und aller erberkeit daselbs zuͦ guͦtem nutze und
                    frommen erschienen werdent, ze verkúnden und gepieten ze halten, ouch darob und daran ze sinde,
                    damit die strengklich gehalten und niemandem ichtzit darinn nachgelaßen noch úbersehen werde. Das
                    ist unser ernstlich mainung. Wir woͤllent uns ouch des zuͦ úch genzlich versehen und daran verlaßen.
                    Datum Urach uf <date when="1492-11-06">zinstag vor Sanct Martins tag des hailigen bischofs anno etc.
                        LXXXXIIͦ.</date>
                </p>
            </div>
            <div xml:id="Abs.2">
                <head>[Abs. 2]</head>
                <p>[Übernommen in <ref target="http://drqerg.de/RHN/quellen/tuebingen-stadtrecht-1493/#Art.0">Tübingen
                        Stadtrecht 1493 Vorrede</ref>]</p>
                <p> Durch merung des communs diser unser statt Stuͦtgarten, das in kurzen ziten gar merklich gewachsen
                    ist, merent sich ouch irrungen und spene zwúschent inen taͤglich, und werdent dardurch vogt und
                    richtere gar in vil muͤ arbait und versomnús irer geschaͤft gefuͤrt, und moͤgent doch dennocht
                    soͤlich irrungen und spene in zweien gerichtstagen bisher der wochen gehalten rechtlich nit gehoͤrt
                    noch entscheiden werden. Darumb und damit die, so rechts nottúrftig werdent, und ire sachen
                    fúrderlicher moͤgent usgericht und dem gerichte sin laste etwas gemindert werden, so schaffen wir
                    dise nachvolgend ordnungen ze pruͤwchen.</p>
            </div>
            <div xml:id="Abs.3">
                <head>[Abs. 3]</head>
                <p>[Übernommen in <ref target="http://drqerg.de/RHN/quellen/tuebingen-stadtrecht-1493/#Art.1">Tübingen
                        Stadtrecht 1493 Art. 1</ref>]</p>
                <p> Zuͦm ersten, das der gerichtszwange und die sachen, darumb rechtlich erkentnús gescheen sol, getailt
                    werden soͤllent, also das vor ainem vogte und ganzen gerichte soͤllent berechtet werden alle pinlich
                    strauflich und fraͤvelich hendel und darzuͦ alle burgerlich sachen, erbe, aigen, koͤufe und anders
                    úber X lb. hlr. beruͤrend.</p>
            </div>
            <div xml:id="Abs.4">
                <head>[Abs. 4]</head>
                <p>[Übernommen in <ref target="http://drqerg.de/RHN/quellen/tuebingen-stadtrecht-1493/#Art.1">Tübingen
                        Stadtrecht 1493 Art. 1</ref>]</p>
                <p> Was aber X lb. hlr. beruͤrt, und darunter bis uf X ß hlr., dieselben usgeschloßen, das sol von aim
                    vogt und vier richtern, von im dem vogt und aim gerichte darzuͦ erwoͤlt, verhoͤrt und wie sich
                    gepúrt entschaiden werden.</p>
            </div>
            <div xml:id="Abs.5">
                <head>[Abs. 5]</head>
                <p>[Übernommen in <ref target="http://drqerg.de/RHN/quellen/tuebingen-stadtrecht-1493/#Art.1">Tübingen
                        Stadtrecht 1493 Art. 1</ref>]</p>
                <p>
                    <pb n="S. 538" facs="ln:stuttgartstr_1492,538"/> Was aber antrifft X ß hlr. oder minder, und vom
                    vogt guͤtlich nit hingelegt wirt, das soͤllent die púttel hoͤren und rechtlich nach raut des vogts
                    oder der richter, wa si sich ainer sache fúr sich selbs nit versteend, entschaiden, damit niemanden
                    unrecht geschee.</p>
            </div>
            <div xml:id="Abs.6">
                <head>[Abs. 6]</head>
                <p>[Übernommen in <ref target="http://drqerg.de/RHN/quellen/tuebingen-stadtrecht-1493/#Art.2">Tübingen
                        Stadtrecht 1493 Art. 2</ref>]</p>
                <p> Des glich soͤllent vor inen den pútteln gerechtvertiget werden alle hendel, die sich begebent
                    zwúschent lichtvertigen personen als huͦren und buͦben; die soͤllent si nach irem besten versteen
                    und ouch nach raute entschaiden und den selben lúten ouch fraͤvel und straufen den hendeln gemaͤß
                    erkennen und uflegen, damit das gericht mit soͤlichen schnoͤden schandlichen sachen nit beladen
                    werde.</p>
            </div>
            <div xml:id="Abs.7">
                <head>[Abs. 7]</head>
                <p>[Übernommen in <ref target="http://drqerg.de/RHN/quellen/tuebingen-stadtrecht-1493/#Art.3">Tübingen
                        Stadtrecht 1493 Art. 3</ref>]</p>
                <p> Item umb des willen das die gerichte iren rechten und ordentlichen gange gewinnent und die
                    ungehorsamen ir strauf habent und die so rechts bedoͤrfend gefúrdert werdent, so haben wir geordnet
                    und gesezt wider die ungehorsamen und zum ersten wider den claͤger:</p>
            </div>
            <div xml:id="Abs.8">
                <head>[Abs. 8]</head>
                <p>[Übernommen in <ref target="http://drqerg.de/RHN/quellen/tuebingen-stadtrecht-1493/#Art.3">Tübingen
                        Stadtrecht 1493 Art. 3</ref>]</p>
                <p> Wann der claͤger rechts begerend fúrpieten laßen hat uf dem huse nit erschint, so der vogt und die
                    richtere versamelt nidersitzent, und der antwúrter als der gehorsam gegenwuͤrtig ist, so sol der
                    selb claͤgere zuͦ pene geben VIII dn. Were aber der cleͣgere zum andern gerichte aber der gestalt
                    wie vor gelut hat sumig und ungehorsam, so sol er zu pene geben XVI dn. und zum dritten gerichte, wa
                    er alsdenn aber ungehorsam were, XXIITI dn. und darzuͦ allwegen siner widerpartie versompnús, ouch
                    erber zerung und schaͤden, nach erkantnuͦs vogts und gerichts, die gestalt und gelegenhait der
                    sachen froͤmbder und haimscher ermessen soͤllent, usrichten. Belibe aber ainer gar us und kem nit,
                    weder im anfange des rechten, so vogt und gerichte nidersitzent, noch darnach, ee das gerichte uf
                    den selben tage ufstúnde, so sol er zuͦ pene geben den ersten tag II ß, den andern tag V ß und den
                    dritten tag X ß hlr. und sinem widertaile ablegen zerunge und schaͤden wie obstet. Und nit
                    desterminder sol dem gehorsamen taile sin recht ergeen und volzogen werden.</p>
            </div>
            <div xml:id="Abs.9">
                <head>[Abs. 9]</head>
                <p>[Übernommen in <ref target="http://drqerg.de/RHN/quellen/tuebingen-stadtrecht-1493/#Art.3">Tübingen
                        Stadtrecht 1493 Art. 3</ref>]</p>
                <p> So aber der cleͣger gehorsamplich erschint und der antwúrter nit gegenwuͤrtig ist, so vogt und
                    gerichte nidersitzend, so sol der antwúrter den ersten tag geben zuͦ pene I ß, den andern II ß, und
                    den dritten III ß hlr. Belibe aber der antwúrter gar us und keme nit, die wile das gerichte dennocht
                    seß, so sol er geben die <pb n="S. 539" facs="ln:stuttgartstr_1492,539"/> hievorgeschriben großen
                    pene wie der cleger, nemlich den ersten tag II ß, den andern V ß und den dritten X ß hlr., und sinem
                    widertaile somnús zerung und schaͤden ablegen wie obstet, dem ouch alsdenn als dem gehorsamen nit
                    desterminder, unangesehen des antwúrters usbliben und ungehorsami, sin recht ergeen und volstreckt
                    werden sol.</p>
            </div>
            <div xml:id="Abs.10">
                <head>[Abs. 10]</head>
                <p>[Übernommen in <ref target="http://drqerg.de/RHN/quellen/tuebingen-stadtrecht-1493/#Art.4">Tübingen
                        Stadtrecht 1493 Art. 4</ref>]</p>
                <p> Zuͦ dem sol ain vogt allwegen macht und gewalt haben in sachen, die nit bait haben moͤgent oder
                    darinn muͦtwill oder sonder geverde gemerkt wirt, zum ersten zum andern und zum dritten gerichte, bi
                    ainem frevel clainem und großem und, ob es in not oder nútze bedúchte, bi dem aide, zuͦm rechten zuͦ
                    gebieten.</p>
            </div>
            <div xml:id="Abs.11">
                <head>[Abs. 11]</head>
                <p>[Übernommen in <ref target="http://drqerg.de/RHN/quellen/tuebingen-stadtrecht-1493/#Art.5">Tübingen
                        Stadtrecht 1493 Art. 5</ref>]</p>
                <p> Item welichem, er sie cleͣger oder antwúrter, zuͦsteet etwas redlich ursachen, darumb er vor gericht
                    wie obstet nit erschinen mag, der sol die erschainen vor vogt und gericht, und so ferr die von den
                    selben fúr genuͦgsam geachtet und geurtailt wirt, so soll er alsdenn umb das selb sin usbliben kain
                    pene geben.</p>
            </div>
            <div xml:id="Abs.12">
                <head>[Abs. 12]</head>
                <p>[Übernommen in <ref target="http://drqerg.de/RHN/quellen/tuebingen-stadtrecht-1493/#Art.8">Tübingen
                        Stadtrecht 1493 Art. 8</ref>]</p>
                <p> Item wann man fúrohin zuͦ Stuͦtgarten gericht halten will, so sol der amptman am aubent davor allen
                    und ieden richtern mornends des gerichts ze warten die stattknechte, wie bisher der bruwch gewesen
                    ist, sagen oder gepieten, und denn mornends ain morgen zwei maͧle zͦ gericht lúten laßen. Und sol
                    das erst zaichen gelút werden bi ainer stunde vor der zit, in der der amptman nidersitzen und
                    richten will, und sol zum ersten ain lang zaichen gelút und mit dem letsten zaichen verzogen werden,
                    so lang das nach gemainer achtnug vom ersten zaichen bis zum andern ain ieder richter ufsteen, sich
                    antuͦn und meß hoͤren moͤg. Und nach verschinung soͤlicher zit sol man das ander und letst zaichen
                    und das ouch ain guͦte wile lúten. Und wann das verlút wirt, so sol ufgesezt werden ain fiertail
                    ainer sandstunde, und ee das gar uslouft, sol der amptman sich schicken nider zuͦ gerichte ze
                    sitzen, und welicher richter alsdenn nit in der gerichtstuben erschint, vor und ee das viertail der
                    sandstunde usgelofen ist, der sol, er hab denn sonder erloubung oder werde durch eehaft noút, von
                    vogt und gerichte fúr genuͦgsam erkennt, entschuldigt, II ß hlr. unablaͤßlich zuͦ pene geben, und so
                    er gar usblipt oder one erloubung vom gerichte abgeit, V ß hlr. Aber wenn der amptman bi gehorsami
                    laßt gebieten, so sol aids verpflicht verstanden werden und obgemelt geltpene davon nit
                    entschuldigen noch dafúr gnuͦg sin.</p>
            </div>
            <div xml:id="Abs.13">
                <head>[Abs. 13]</head>
                <p>[Übernommen in <ref target="http://drqerg.de/RHN/quellen/tuebingen-stadtrecht-1493/#Art.10">Tübingen
                        Stadtrecht 1493 Art. 10</ref>]</p>
                <p> Item abzestricken muͦtwillig umbtriben, so gar oft geschicht von denen, die vil lieber rechtent und
                    zuͦm win geend dann ire schulden bezalent, und ouch zuͦ etwas straufe denen, die umb <pb n="S. 540" facs="ln:stuttgartstr_1492,540"/> clainer ungegrúndter ursachen willen die lút mit recht
                    understeend anzefechten und umbzetriben, so sol fúrohin ain ieder der zuͦ Stuͦtgarten rechten will,
                    er sie cleͣger oder antwúrter, im anfang und ingang des rechten, vor und ee ichtzit von sinen wegen
                    geredt wirt, in das gericht legen nemlich vor dem ganzen gerichte III ß und vor dem undern gerichte
                    II ß, und welicher die sache mit recht erobert, der mag sin ingelegt gelt widernemmen, welicher aber
                    verlustig wirt, der sol das gelt von im ingelegt verloren haben.</p>
            </div>
            <div xml:id="Abs.14">
                <head>[Abs. 14]</head>
                <p>[Übernommen in <ref target="http://drqerg.de/RHN/quellen/tuebingen-stadtrecht-1493/#Art.11">Tübingen
                        Stadtrecht 1493 Art. 11</ref>]</p>
                <p> Item ain ieder, er sie cleͣger oder antwúrter, mag im selbs zuͦ recht reden oder ain fúrsprechen mit
                    im bringen, wen er will. Woͤlte er aber ain fúrsprechen us dem ring haben, der sol im ouch
                    zuͦgelaßen werden, doch allain, und kainer von gericht an sin raut, usgenommen sachen libe leben und
                    die ere beruͤrend, darinn mag ain fúrsprech des gerichts ainen siner mitgesellen an den raut siner
                    partie nemen. Doch ist unser mainung, das die partien, die vor dem undern gericht rechten werdent,
                    inen selbs reden und die sachen uf das kúrzest fúrtragen soͤllen als ferr das sin moͤge, damit die
                    sachen zuͦm kúrzisten usgericht werden moͤgent. Ob aber iemands sin sach nit fúrtragen kúnde, dem
                    sol ain fúrsprech vergúndt und gegeben werden.</p>
            </div>
            <div xml:id="Abs.15">
                <head>[Abs. 15] Von der belonung der richter:</head>
                <p> Fúro die wil ain ieder arbaiter sins lons wirdig ist und der, so die maisten arbait tuͦt, billich
                    den maisten lone sol emphahen, so soͤllent die richtere belonet werden wie hernach volget:</p>
            </div>
            <div xml:id="Abs.16">
                <head>[Abs. 16]</head>
                <p> Item die zwoͤlf richter soͤllent haben die XL lb. hlr., so das ampt inen bisher gegeben hat, darumb
                    soͤllent si inen in iren anligenden sachen wie bisher rauten und die schúbe und wisungen von inen
                    one witere belonung annemen.</p>
            </div>
            <div xml:id="Abs.17">
                <head>[Abs. 17]</head>
                <p> Den richtern gefelt I gulden von ainer ieden appellation, und I gulden von ainer ieden appellation
                    von undergang, die nit abgetriben wirt.</p>
            </div>
            <div xml:id="Abs.18">
                <head>[Abs. 18]</head>
                <p> Item ouch soͤllent inen gedihen und werden die X ß hlr., die da gefallent von ainem ieden großen
                    frevel, und die V ß hlr., die da gefallent von ainem clain frevel, so die statt vormals ingenommen,
                    und von ainer ieden appellation vom ampt ain gulden und ain <pb n="S. 541" facs="ln:stuttgartstr_1492,541"/> gulden von ainer ieden urtail, die vom undergange geappelliert
                    und vom gericht creftig erkennt wirt, und darzuͦ die III ß gerichtgelts, mitsampt den penen der
                    ungehorsamen.</p>
            </div>
            <div xml:id="Abs.19">
                <head>[Abs. 19]</head>
                <p> Item ouch soͤllent die zwoͤlf richter in gemain haben, was fúrohin von der statt insigel gefallen
                    wirdet, úber ain zimlichs, so den siglern umb ir arbait muͤ und wachs zuͦvor davon werden soͤll.</p>
            </div>
            <div xml:id="Abs.20">
                <head>[Abs. 20]</head>
                <p> Item also der statt insigel bisher under den richtern umbgegangen und oft ainem worden ist, der nit
                    hat kúnden schriben noch lesen, und nuͤ soͤlichs in kúnftig zit schaden geperen moͤcht, ordnen und
                    woͤllen wir das soͤlichs fúrohin nit mer gescheen, sonder der statt insigel in ainer guͦten
                    behaltnús bewarnet, und der wochen nit mer denn etlich taͤge damit besigelt werden soͤlle durch die,
                    so von vogt und gerichte darzuͦ beschaiden werdent, die ouch an statt in namen und von wegen vogts
                    und gerichts besiglen soͤllent. Darumb ouch fúrohin alle besiglungen, die da gescheen soͤllent mit
                    der statt insigel, uf vogt und gerichte und nit uf sonder genant personen gestelt soͤllent
                    werden.</p>
            </div>
            <div xml:id="Abs.21">
                <head>[Abs. 21]</head>
                <p>[Übernommen in <ref target="http://drqerg.de/RHN/quellen/tuebingen-stadtrecht-1493/#Art.95">Tübingen
                        Stadtrecht 1493 Art. 95</ref>]</p>
                <p> Item die sigler soͤllent fúrohin in namen vogts und gerichts neͣmen von aim ieden ufgedruckten
                    insigel I ß, von ainem anhangenden VIII dn., und von ainem ieden urtailbriefe, der von inen oder von
                    den undergengern usgeit, II ß, und von niemanden ainichen briefe emphahen oder anneͣmen, er gebe
                    denn das sigelgelt damit.</p>
            </div>
            <div xml:id="Abs.22">
                <head>[Abs. 22]</head>
                <p> Item die sigler soͤllent fúrohin ain flißig ufmerken haben uf die, so iren wibern und kindern
                    unnottúrftiklich oder umb úppigs oder unnottúrftigs vertuͤns willen mit gulten zinsen versetzen oder
                    in andere wege beschwerent oder sust verkoufent vertuwschent oder vermerzlent, also, wa si bedunkt
                    muͤtwillig oder unnottúrftig handlung die zuͦ schaden dienen mag inen iren wibern oder kindern, da
                    soͤllent si hinder vogt und gerichte und one iren sondern befelhe nit siglen, sonder das anbringen
                    und nach irem beschaid handeln.</p>
            </div>
            <div xml:id="Abs.23">
                <head>[Abs. 23]</head>
                <p> Das alle brief besonder ligende guͤter beruͤrend vom statschriber geschriben und mit der statt
                    insigel besigelt werden und sust von unwirden sin soͤllent.</p>
            </div>
            <div xml:id="Abs.24">
                <head>[Abs. 24]</head>
                <p>[Übernommen in <ref target="http://drqerg.de/RHN/quellen/tuebingen-stadtrecht-1493/#Art.96">Tübingen
                        Stadtrecht 1493 Art. 96</ref>]</p>
                <p> Item bisher sind vil boͤuser sachen gescheen durch etlich, die unsern statschriber diser unser statt
                    und der statt insigel geflohen und bi andern schribern geschriben, ouch ander denn der statt sigler
                    zuͦ besigeln gepetten habent, und in sonder so hand etlich ire guͤtere under diser unser statt
                    insigel haft gemacht und die darnach aber fúr ledig unverkúmmert verschriben und die selben <pb n="S. 542" facs="ln:stuttgartstr_1492,542"/> briefe etwan bi andern schribern gemacht, ouch mit
                    andern insigeln dann mit der statt insigel besigelt, und erber lút damit beschalkt und betrogen.
                    Soͤlichs als ain unertraͤglich boushait falsch und betrug fúrzekommen und abzestricken, setzen
                    ordnen und woͤllent wir, das fúrohin alle briefe und besonder ligende guͤtere mit versatzung oder
                    sust in ainichen wege beruͤrend, soͤllent bi unserm statschriber diser unser statt gemacht und mit
                    der statt insigel besigelt werden. Der statt sigler soͤllent ouch nichtzit siglen dann das vom
                    statschriber usgeit. So muͤssent die aubentúrer, so mit obgemeltem betruge und falsche umbgeend, den
                    schriber und die siglere, die der ding acht haben soͤllent, entsitzen. Und welicher brief nach
                    verkúndung diser unser ordnung und willes anders usgeen wirt, der sol von unwirden sin und daruf
                    nichtzit gericht geurtailt noch gehalten und der úberfarer diser unser ordnung und gepots darzuͦ wie
                    sich gepúrt gestrauft und im die strauf nit nachgelaßen werden.</p>
            </div>
            <div xml:id="Abs.25">
                <head>[Abs. 25] Das fúro kain gúlt us guͤtern fúr fri solle verkouft werden:</head>
                <p>[Übernommen in <ref target="http://drqerg.de/RHN/quellen/tuebingen-stadtrecht-1493/#Art.97">Tübingen
                        Stadtrecht 1493 Art. 97</ref>]</p>
                <p> Item bisher sind vil guͤtere, in zwingen und bennen diser unser statt Stuͦtgarten gelegen, uns und
                    gemainer statt nit zuͦ clainem nachtaile und schaden, mit zinsen und gúlten, der gar vil gegeben
                    werdent lúten usserhalb unser herrschaft gesessen, fúr stúren schatzungen und ander beschwerungen
                    verschriben, hart beschwert und beladen worden, und wúrdent fúro noch mer und witer beschwert, wa
                    hierinne nit fúrsehunge geschee. Soͤlichs fúrzekommen und abzestricken, setzen ordnen und woͤllen
                    wir, das fúrohin zins und gúlten in unser statt Stuͦtgarten fúr stúren schatzungen und ander
                    beschwerden nit soͤllent verkouft noch ainicher briefe darumb gemacht noch versigelt werden. Wir
                    woͤllent ouch hie zuͦ Stuͦtgarten zinse und gúlten der gestalt nit mer verkoufen noch geben laßen.
                    Dann soͤltent die fúrus also wie bisher verkouft werden, so keͣm es bald darzuͦ, das nieman kain
                    aigen oder zinsfrie guͦte hie zuͦ Stuͦtgarten fúnde, und das sich ouch der guͤter vor beschwerden
                    der zins nieman betragen moͤcht, dardurch si zuͦ großem unbuwe kommen und egerden werden
                    moͤchtent.</p>
            </div>
            <div xml:id="Abs.26">
                <head>[Abs. 26] Das klain gericht:</head>
                <p>Item die vier richter geordnet zuͦm vogt, die clain hendel rechtlich uszerichten, hand taile mit den
                    andern richtern an allen obgemelten stucken, und soͤllent allweg vor und nach mittag wenn si beruͤft
                    werdent zuͦ rechter zit helfen handeln. Darumb soͤllent si vier in sonderhait zuͦ lone haben nemen
                    und emphahen die vierzig <pb n="S. 543" facs="ln:stuttgartstr_1492,543"/> pfund hlr. von uns
                    herruͤrend, die bisher aim gericht worden sind, gepúrt ir iedem jars X lb. hlr., und darzuͦ von aim
                    ieden clain frevel den si erkennen werdent V ß, die vormals der statt in iren seckel gedient hand,
                    und das gerichtgelt mitsampt dem, so us ungehorsami und versomnús vor inen gefallen wirdet. Und
                    hiemit werdent mer und baß belonet die, so die merern arbait habent. Und soͤlichs geschicht ouch
                    billich, dann in kains vernúnftigen gemuͤt wirt erfunden, das der geschickt und der ungeschickt, der
                    flißig und der unflißig, und der der vil muͤ und arbait hat und der wenig arbaitend mit glichem lone
                    belonet und besúldet werden soͤllent.</p>
            </div>
            <div xml:id="Abs.27">
                <head>[Abs. 27] Das ain ieder, der burger will werden, sin mannrecht solle haben:</head>
                <p>[Übernommen in <ref target="http://drqerg.de/RHN/quellen/tuebingen-stadtrecht-1493/#Art.99">Tübingen
                        Stadtrecht 1493 Art. 99</ref>]</p>
                <p> Item nachdem bisher vil unendlichs lichtvertigs folks von allen landen in dise unser statt gezogen
                    und kommen ist, und nuͤ das selb uns und gemainer statt vil nachtails und beswerd bracht hat in vil
                    weg unnout zuͦ erzelen, hand wir gedaucht das selb durch gepúrliche mittel fúrzekommen, und darumb
                    geordnet und gesetzt, das fúrohin kain person in diser unser staͦtt Stuͦtgarten zuͦ burger soͤlle
                    ufgenommen werden, si hab denn irs manrechten guͦt briefe und sigel. Die soͤllent behalten werden in
                    der statt behaltnus uf das, ob ainer hernach wider hinus ziehen woͤlt, das man wissen moͤge, was er
                    mit im herin braucht habe, und in ouch nach dem selben und nach dem er sich sither gehalten hat, mit
                    ainem manrechten, ob er des begeren wúrde, wider wisse abzevertigen.</p>
            </div>
            <div xml:id="Abs.28">
                <head>[Abs. 28]</head>
                <p>[Übernommen in <ref target="http://drqerg.de/RHN/quellen/tuebingen-stadtrecht-1493/#Art.99">Tübingen
                        Stadtrecht 1493 Art. 99</ref>]</p>
                <p> Es soll ouch zuͦm andern darumb gescheen, das man wissen moͤge, waurfúr ain ieder ze halten und
                    waurzuͦ er nútz und ze bruwchen sie.</p>
            </div>
            <div xml:id="Abs.29">
                <head>[Abs. 29] Der burger aide:</head>
                <p>[Übernommen in <ref target="http://drqerg.de/RHN/quellen/tuebingen-stadtrecht-1493/#Art.100">Tübingen
                        Stadtrecht 1493 Art. 100</ref>]</p>
                <p> Item welicher fúrohin in unser statt Stuͦtgarten zuͦ ainem burger ufgenommen wirt, der sol globen
                    und ain aide sweren zuͦ Gott und sinen hailigen, uns und unsern erben truw und holde ze sinde und
                    diser unser statt nutze und frommen ze schaffen und schaden ze warnen und ze wenden nach sinem
                    besten vermoͤgen, und darzuͦ uns und unsern amptlúten und der oberkait diser unser statt und iren
                    gepotten und verbotten gehorsam und gewertig ze sinde, und nit von hinnen zu ziehen noch sich diser
                    unser statt zuͦ empfroͤmbden, er habe denn das burgerrecht zuͦvor unsern amptman und der statt
                    rechnern abkúndt und der statt ain gulden zuͦ abzuge bezalt, und mengklich dem er ze tuͦnd ist
                    entricht oder in benuͤgig gemacht, und ob er mit iemanden under den stabe diser unser statt <pb n="S. 544" facs="ln:stuttgartstr_1492,544"/> Stuͦtgarten gehoͤrig ze tuͦnde hette, warumb das
                    were, soͤlichs daselbs mit recht uszerichten und bi dem selben rechten ze pliben, er woͤlte sich
                    dann davon beruͤfen, das mag und sol er tuͦn lut und innhalt der ordnung von uns gemacht
                    usgeschriben und verkúndt, alles getrúwlich und ungevaͤrlich.</p>
            </div>
            <div xml:id="Abs.30">
                <head>[Abs. 30]</head>
                <p>[Übernommen in <ref target="http://drqerg.de/RHN/quellen/tuebingen-stadtrecht-1493/#Art.101">Tübingen
                        Stadtrecht 1493 Art. 101</ref>]</p>
                <p> Item welicher also zuͦ ainem burger ufgenommen wirt, der sol der benanten unser statt umb das
                    burgrecht von stunden an one verzuge vor und ee er insitzt geben zwen gulden, und das burgrecht,
                    wann er darnach wider hinwegziehen will, mit ainem guldin, den er ouch bar bezalen sol, ufgeben wie
                    obstet. Doch moͤgent vogt und gerichte im annaͤmen und abzuge ains burgers zuͦ ziten us redlichen
                    vernúnftigen ursachen dispensieren und minder denn obstaut oder gar nichtzit nemen. Welicher ouch
                    fúrohin von Stuͦtgarten ziehen will, der sol der statt geben zuͦ abzuge ain gulden, unangesehen ob
                    er das burgrecht ererpt oder erkouft habe und ob er vor diser unser ordnung und satzung ain burger
                    daselbs gewesen were, das sol in davor ouch nit schirmen.</p>
            </div>
            <div xml:id="Abs.31">
                <head>[Abs. 31] Der dienstknecht aide:</head>
                <p> Wir woͤllent und gepietent ouch bi pen ains pfunds funf schilling hlr., unser statt Stuͦtgarten
                    unablaͤßlicb zuͦ bezalen, das ain ieder sinen knecht, der die nachgeschriben glúpt vormals nit getan
                    hat, in den nechsten acht tagen, nachdem er in gedingt hat, unserm amptman oder in sinem abwesen aim
                    burgermaister antwúrte, der gestalte das er dem selben in unserm namen globe bi handgegeben truͤwen
                    an ains geswornen aids statt, uns und unser statt Stuͦtgarten, als lang er daselbs wonen werde,
                    frommen und nutze ze schaffen und schaden ze warnen und ze wenden, und unsern und unser amptlúten
                    und der oberkait diser unser statt gepotten und verbotten gehorsam und gewertig ze sinde, und von
                    hinnen nit ze ziehen, er hab denn mengklich dem er gelten soͤlle entricht, und ob er ain
                    stubenmaister oder stubenknecht wúrde und ichtzit frevelichs ruͦgbars oder straufbars sehen oder
                    hoͤren wúrde, das selb unserm amptman vor sinem abschide endeckt und fúrbracht, und ob er mit
                    iemanden ichtzit ze tuͦnde úberkeͣme oder iemands <pb n="S. 545" facs="ln:stuttgartstr_1492,545"/>
                    mit im, das selb vor dem stabe zuͦ Stuͦtgarten mit recht ze lútern und uszerichten und dabi ze
                    beliben, er woͤlle sich dann davon beruͤfen, das sol er tuͦn lut der ordnung von uns gemacht, und
                    der selben leben.</p>
            </div>
            <div xml:id="Abs.32">
                <head>[Abs. 32] Nieman sol iemands noch nit burger enthalten:</head>
                <p>[Übernommen in <ref target="http://drqerg.de/RHN/quellen/tuebingen-stadtrecht-1493/#Art.102">Tübingen
                        Stadtrecht 1493 Art. 102</ref>]</p>
                <p> Item witer habent wir geordnet und gesezt, woͤlicher hie zuͦ Stuͦtgarten gesessen lút ufhoͤlt huset
                    hofet oder herberget, die den burgeraide obgeschriben nit getan hand, der selb sol von ieder
                    persone, die er also enthalten hat, geben I lb. V ß hlr. diser unser statt zuͦ pene; denn es wonend
                    vil lúte hie zuͦ Stuͦtgarten, die uns und der selben unser statt weder gelopt noch geschworn hand,
                    darus, wa es nit fúrkommen wúrde, moͤchte vil unrauts erwachsen. Es ist ouch ain ursach, das gepott
                    und verbott, so zuͦ ziten von unsern und der benanten unser statt wegen gescheent, verachtet
                    werdent, das uns und obgemelter unser statt nit traͤglich noch ze dulden ist.</p>
            </div>
            <div xml:id="Abs.33">
                <head>[Abs. 33]</head>
                <p> Herumb so verschaffen und woͤllent wir, das unser vogt zuͦ Stuͦtgarten alle menschen daselbs wonend,
                    der halb man nit ain claur gruntlich wissen hat, das si ire manrecht und uns wie obstet gelopt und
                    geschworn habent, rechtvertigen und allen mangel, der deshalb an inen erfunden wirdet, erstatten und
                    erfollen solle, wie sich lut der ordnung gepúrt.</p>
            </div>
            <div xml:id="Abs.34">
                <head>[Abs. 34] Strauf der, so vom amptman umb schulden vertaͤdingt werdent und der taͤding nit
                    lebend:</head>
                <p>[Übernommen in <ref target="http://drqerg.de/RHN/quellen/tuebingen-stadtrecht-1493/#Art.103">Tübingen
                        Stadtrecht 1493 Art. 103</ref>]</p>
                <p> Item als ainem ieden amptman zuͦsteet sinen undertanen, die von iren gloͤubigen, das ist von denen
                    die inen umb schulden getrúwt geloupt und gebaitet hand, angefochten genoͤt oder geschediget werden
                    woͤllent, mit guͤtlicher taͤding fúrstande und ufenthaltunge ze tuͦnde, und witer zuge und zile zuͦ
                    erlangen, also gepúrt sich ouch den undertanen, den taͤdingen vom amptman gemacht ze leben und
                    nachzekommen und die guͤtlich zu volstrecken. So aber dasselb von vil undertanen oft verachtet und
                    nit gehalten wirdet und dasselb ouch nit mag erlitten werden, so habent wir geordnet und gesezt:
                    welicher sich fúrohin ain amptman und gericht samentlich oder sonderlich ichtzit betaͤdingen laßt
                    und der taͤding nit lept und gnuͦg tuͤt, der sol darumb mit fanknus nach gestalt der sache gestrauft
                    werden und schuldig sin sinem gloͤubigen die underpfande im haft volgen ze laßen und ze rumen,
                    glicher wise als ob er die nach diser unser statt Stuͦtgarten recht herkommen und gewonhait erlangt
                    und ervolgt hette. Ob aber der gloͤubig umb sine schulde kain underpfande hette, so sol der
                    schuldner der die taͤding nit helt im geben vergangne pfande, die er triben und tragen, und <pb n="S. 546" facs="ln:stuttgartstr_1492,546"/> daruf er siner schulde wol bekommen moͤg, und sol
                    witer kains pfendens ufruͤfens vertaͤdingens verkúndens noch usbietens bedoͤrfen noch nout sin
                    kaineswegs, damit die gloͤubigen muͦtwilligs umbtribens und ufzugs úberhaben werdent, doch hierinn
                    unserm amptman sin taͤding schilling vorbehalten. Und die wile us der noͧtturft soͤlich taͤdingen
                    fúr vergessen in ain buͦch geschriben werden muͤssent, so sol unser amptman dasselb inschriben tuͦn
                    und darumb von iedem taile zwen pfenning nemen.</p>
            </div>
            <div xml:id="Abs.35">
                <head>[Abs. 35] Ordnung, wann uf iemanden oder sin guͦte clagen und verbott gescheent, wie es sol
                    gehalten werden:</head>
                <p>[Übernommen in <ref target="http://drqerg.de/RHN/quellen/tuebingen-stadtrecht-1493/#Art.105">Tübingen
                        Stadtrecht 1493 Art. 105</ref>]</p>
                <p> Item bisher ist gewonhait und der bruwche zuͦ Stuͦtgarten gewesen, wann uf iemands guͦte clagen und
                    verbotte gescheen sind, so ist anfangs und vor allen menschen der erst verbieter und darnach der
                    ander und also fúr und fúr ainer nach dem andern usgericht worden, als wit das guͦt hat moͤgen
                    raichen und dienen, und hand die andern, die vilicht mit besserer gerechtigkait us unwissenhait
                    soͤlichs verbietens des guͦts hernachkommen und bi den letsten gewesen sind, ganz muͤssen mangeln
                    und galt usgeen. So aber das selb ganz unglich und der vernunft und billichait nit gemeͣß ist, so
                    ist von uns geordnet und gesezt, wann fúrohin ain soͤlicher unfale uf iemanden oder iemands guͦte
                    felt, das man daruf clagen oder verbieten laßen wirt, das denn von unserm amptman daselbs alle
                    cleͣger und verbieter aigentlich ufgeschriben und zuͦ letst, wann zwen monat vom anfang der
                    verbietung verschinent, iedem gegeben werden soͤlle nach anzale siner schulde, als wit das guͦte
                    raichen mag, unangesehen das ainer der erst der ander der mittel oder der letst verbieter ist
                    gewesen, doch uns unsern erben und nachkommen unser oberkait hierinn vorbehalten. Und ob iemands
                    sonder gerechtigkait zuͦ soͤlichem guͦte hette us verschribungen oder sust als von schulden wegen,
                    dar umb underpfand haft werent, ouch umb huszinse lidlone geurtailt und ander der glich gefriet
                    sachen, dem sol hiedurch sins rechten nichtzit benommen sin noch werden, und sol ieder claͤger oder
                    verbieter dem amptman geben zwen dn. sich inezeschriben.</p>
            </div>
            <div xml:id="Abs.36">
                <head>[Abs. 36] Von denen so die lút anstoussent oder betriegend und ustroͤttend.</head>
                <p>[Übernommen in <ref target="http://drqerg.de/RHN/quellen/tuebingen-stadtrecht-1493/#Art.106">Tübingen
                        Stadtrecht 1493 Art. 106</ref>]</p>
                <p> Item taͤglich wirt erfunden, das vil unnútzer lichtvertiger lút, <pb n="S. 547" facs="ln:stuttgartstr_1492,547"/> die sich selb und ire kindere in verderben richtent, erber lút
                    anstoussent, umb das ir betriegent, und darnach ustraͤttent und vermainent denn wider inzekommen,
                    wann si woͤllent. So nuͦ soͤlichs nit mag noch sol gelitten werden, und ouch unser mainung und will
                    ist, das der burger aide obgeschriben nit allain binden soͤlle die, so fúro zuͦ Stuͦtgarten burgere
                    und soͤlichen aide schweren werdent, sonder ouch die, so vormals daselbs burgere gewesen und noch
                    sind, und denn der selb aide under andern innhelt, das nieman sich diser statt empfroͤmbden noch von
                    hinnen ziehen soͤlle, er habe denn sine schuldner entricht oder benuͤgig gemacht, so ordnen setzen
                    und woͤllent wir, welicher hinfúr der gestalt ustritt one gunden und erlouben der oberkait, der sol
                    wider sin aide getan, sin manrecht verwúrkt und sin burgerrecht verloren haben, und wa er ergriffen
                    wirt, angenommen und darumb an sinem libe oder guͦte, wie sich nach gestalt der sachen gepúrt,
                    gestrauft werden. Welicher aber von ungehorsami wegen ustritt, der sol in die alten sweren strauf
                    gefallen sin und ouch sin ere und manrecht verwúrkt und das burgerrecht verloren haben, und darumb
                    mit im fúrgenommen und gehandelt werden, als sich nach unserm willen und verschaffen wirt
                    gepúren.</p>
            </div>
            <div xml:id="Abs.37">
                <head>[Abs. 37] Von denen die ire guͤter vorhin haft fúr ledig verschribend:</head>
                <p>[Übernommen in <ref target="http://drqerg.de/RHN/quellen/tuebingen-stadtrecht-1493/#Art.107">Tübingen
                        Stadtrecht 1493 Art. 107</ref>]</p>
                <p> Item ouch ist oft und dick erfunden und offentlich an den tag kommen, das etlich ire guͤtere fúr
                    zinsfri ledig unverkúmert aigen verschriben habent, die doch davor andern zinsbar und haft gewesen
                    sind. Wann aber soͤlich boushait betruge und falsche ouch nit mag noch sol gestattet werden, so ist
                    von uns dawider gesezt und geordnet: welicher hinfúr in soͤlicher boushait erfunden wirdet, der sol
                    erlous und umb sin manrecht kommen sin, und darumb an sinem libe oder leben, wie sich nach gestalt
                    siner handlung gepúrt, gestrauft werden.</p>
            </div>
            <div xml:id="Abs.38">
                <head>[Abs. 38] Das ainem ieden das guͦt, so er verkouft, umb die schulde darumb versprochen sol haft
                    sin:</head>
                <p>[Übernommen in <ref target="http://drqerg.de/RHN/quellen/tuebingen-stadtrecht-1493/#Art.108">Tübingen
                        Stadtrecht 1493 Art. 108</ref>]</p>
                <p> Item welicher ain ligend guͦte verkouft, borgs uf zile zuͦ bezalen, dem sol, wie es vormals ouch
                    gewesen und von alter herkommen ist, das selb guͦte umb sin bekanntlich koufsumme und schulde vor
                    mengklichem, vor soͤlichem koufe uf dem selben guͦte nichtzit noch ainich gerechtigkait daran oder
                    darzuͦ habend, nach diser unser statt Stuͦtgarten bruwch und herkommen haft sin, alle <pb n="S. 548" facs="ln:stuttgartstr_1492,548"/> die wile im des selben koufgelts ichtzit unvergolten ussteet.
                    Und ob soͤlichs im koufe nit beredt were, dennocht sol es lut diser unser satzung gehalten werden.
                    Were oder wúrde aber in ainichem koufe luter abgeredt und beschlossen, das das verkouft guͦte umb
                    die koufsumme nit soͤlte haft sin, so sol das selb gedinge, so sust nichtzit dawider ist, in creften
                    beliben, angesehen das sich ain ieder sins rechten begeben und verzihen mag, und das ouch dem, der
                    ain ding williklich und on nout tuͦt, nit unrecht geschicht.</p>
            </div>
            <div xml:id="Abs.39">
                <head>[Abs. 39] Ain ieder koͤufer sol dem verkoͤufer umb sine schulde ain benuͤgen tun, es werd bedingt
                    oder nit:</head>
                <p>[Übernommen in <ref target="http://drqerg.de/RHN/quellen/tuebingen-stadtrecht-1493/#Art.109">Tübingen
                        Stadtrecht 1493 Art. 109</ref>]</p>
                <p> Item welicher umb iemanden ichtzit borgs kouft ligends oder farends, der sol dem verkoͤufer uf sin
                    begere ain benuͤgen umb die kaufsumme tuͦn, es werde bedingt oder nit bedingt, usgenommen so der
                    verkoͤufer sich des williklich verziht oder das nachlaßt.</p>
            </div>
            <div xml:id="Abs.40">
                <head>[Abs. 40] Wie man den huszinse bezalen und was darum haft sin soͤlle:</head>
                <p>[Übernommen in <ref target="http://drqerg.de/RHN/quellen/tuebingen-stadtrecht-1493/#Art.111">Tübingen
                        Stadtrecht 1493 Art. 111</ref>]</p>
                <p> Item welicher hie zuͦ Stuͦtgarten ain huse bestet, gar oder ains tails oder ichtzit darinn als laden
                    oder anders, der sol zuͦ halbem jare halben zins ze geben verfallen und schuldig sin den zuͦ
                    bezalen, sin husherre woͤlle im denn den mit guͦtem willen lenger ansteen laßen. Was ouch iemands in
                    ain huse oder laden etc. von im bestanden bringt, das alles gemainlich und sonderlich nichtzit
                    usgenommen sol dem husherren umb sin huszinse vor menigklichem haft sin. Er mag ouch das alles umb
                    sin huszinse darinn behalten, und ob iemands ichtzit us sinem huszinse teͣte verendern one wissen
                    und willen des husherren, der sins huszinses dennocht nit entricht were, der sol schinbarlich darumb
                    gestrauft werden nach erkantnus vogts und gerichts.</p>
            </div>
            <div xml:id="Abs.41">
                <head>[Abs. 41] Von denen, die iren schuldnern nit hand ze geben gelt oder pfande:</head>
                <p>[Übernommen in <ref target="http://drqerg.de/RHN/quellen/tuebingen-stadtrecht-1493/#Art.113">Tübingen
                        Stadtrecht 1493 Art. 113</ref>]</p>
                <p> Item fúro habent wir gesezt und geordnet, welicher hie zuͦ Stuͦtgarten sin schuldner nit hab zuͦ
                    bezalen mit gelt oder pfanden oder sine kind oder sin wib laß nach brot geen, das der selb nit solle
                    zum win geen weder firtag noch werktage, usgenommen hochzitlich schenkinen siner nechsten frúnde.
                    Wirt er aber bi dem win ergriffen, so sol er von stunden an in fenknus gelegt und allain mit wasser
                    und brote uf benuͤgen des amptmans darinn gespiset <pb n="S. 549" facs="ln:stuttgartstr_1492,549"/>
                    werden. Und heruf gebieten wir allen stattknechten pútteln winziehern und andern gemainlich und
                    sonderlich, bi gelúpten und aiden uns und zuͦ iren diensten getan, ain flissig ufsehen uf die ding
                    ze haben, und wa si ain soͤlichen bi dem win oder bi spilen, darzuͤ er ouch verwandt sie, findent
                    oder erfarent gewesen sin, den obgemelter massen anzenemen und in gefangknus ze legen. Und wirt der
                    amptman von ains soͤlichen wegen, der nit zuͦ bezalen hat, von sinem gloubigen, das ist von dem dem
                    er gelten sol, ingeruͤft in in fengknus ze legen, so sol der amptman das selb tuͦn uf des gloubigen
                    costen, der dem gefangen schuldner zimlich liferung sol geben nach beschaid des amptmans, doch dem
                    amptman vorbehalten macht und gewalte, ain schuldner us vernúnftigen redlichen ursachen hievor ze
                    fristen.</p>
            </div>
            <div xml:id="Abs.42">
                <head>[Abs. 42] Kinder man und frowen geschlechts soͤllent nachts nit nach brout geen:</head>
                <p> Item bi obgemelter pene sol nieman unerloupt der oberkait nachts ainich kind frowen oder mans
                    geschlecht nach brot schicken oder geen laßen, und ob ain frow die kain man hat ire kind frowen oder
                    mans personen nachts nach brout schickte oder geen ließ unerloupt, die sol obgemelter pene gemeß
                    ouch gestrauft werden.</p>
            </div>
            <div xml:id="Abs.43">
                <head>[Abs. 43] Von vertraͤgen die mit kinden gescheent etc.:</head>
                <p>[Übernommen in <ref target="http://drqerg.de/RHN/quellen/tuebingen-stadtrecht-1493/#Art.117">Tübingen
                        Stadtrecht 1493 Art. 117</ref>]</p>
                <p> Item sich erfindet in taͤglicher gerichtsuͤbung, das vil zanks und rechtvertigung erwechst us den
                    vertraͤgen und dem úberkomen, so die personen, die us witwenstaute wider in die ee kumment, tuͦnd
                    mit iren kinden an statt der tailung, so si nach diser unser statt recht herkomen und gewonhait mit
                    inen tuͦn soͤltent, und entsteet soͤlicher zank gewonlich us dem, das soͤlich vertrage nit gescheent
                    vor gericht. So nu unsere gemuͤts und willes ist soͤlich irrungen und rechtvertigungen abzestricken
                    und fúrzekomen, so setzent und gebent wir diser unser statt Stuͦtgarten fúr ain gesetze und
                    stattrecht, das ain ieder mensch baiderlai geschlechts, in dem gerichtszwang der selben unser statt
                    ietzo und hienach gesessen, der fúrohin us dem witwenstaute wider in die ee komen und sich mit sinen
                    kinden an statt obgemelter tailung vertragen oder setzen will, das der selb soͤlichen vertrage
                    úberkomen oder satzung tuͦn soͤlle vor vogt und gericht, der gestalt, das si erkennent soͤlichen
                    vertrage úberkomen oder satzunge den kinden zuͦ den selben ziten nútz und besser sin denn tailung,
                    und welicher vertrage úberkomen oder satzung also geschicht, der das oder die sol darnach allwegen
                        <pb n="S. 550" facs="ln:stuttgartstr_1492,550"/> in wirden und kreften sin und beliben und durch
                    kúnftig sachen zuͦ- oder anfelle, die ainichem taile, es were den kinden oder iren eltern, nachtaile
                    geperen oder bringen moͤchtent, nit zerrút noch aberkennt werden. Wa aber ainicher vertrage
                    úberkomen oder satzung usserhalb der forme diser unser satzung gemacht wirt, der sol fúr unwirdig
                    und craftlous erkennt und gehalten werden.</p>
            </div>
            <div xml:id="Abs.44">
                <head>[Abs. 44] Von den vaͤttern und muͤtern, die ain kind richlicher dann das ander begaben oder sich
                    zuͦ ainem fúr das ander verpflichten woͤllent, wie es gescheen sol.</head>
                <p> Item wiewol natúrlich und ouch billich ist, das die kindere von iren eltern versehen und begabt
                    werdent ieglichs nach dem es sich frúntlich oder unfrúntlich gehorsamlich oder ungehorsamlich
                    erberlich oder unerberlich hat gehalten, nochdenn fúrzekomen und <choice>
                        <sic>und</sic>
                        <corr/>
                    </choice> abzestricken vil zanks und rechtvertigung, so zuͦ ziten erwechst us dem, das ain kind fúr
                    das ander angesehen und begaubt wirt von vatter oder muͦter in witwenstaute ainhendig und
                    unabgetailt guͦte habend, so setzen wir diser unser statt Stuͦtgarten fúr ain ordnung und
                    stattrecht: Wann fúrohin ain vatter oder múter in witwenstaute sich haltend und ainhendig
                    unabgetailt guͦte habend ain sin kind witer oder richlicher denn das ander begauben oder sich umb
                    das sin zuͦ ainem kinde fúr das ander verpflichten will pfrúndners wise oder sunst, das soͤlichs
                    gescheen soͤlle vor vogt und gericht, und so es von den selben die das wesen der kinder und der
                    eltern, ouch gestalt der sachen, aigentlich und wol erlernen und ermessen soͤllent, durch ir
                    erkantnus zuͦgelaussen und bestetigt wirt, so sol es fúr wirdig und creftig gehalten und fúrter nit
                    aberkennt werden. Geschee aber fúrohin in disem fale ainich gabe oder verpflicht usserhalb der forme
                    diser unser ordnung und satzung, so sol die von unwirden sin und fúr unkreftig und untougenlich
                    geurtailt und gehalten werden.</p>
            </div>
            <div xml:id="Abs.45">
                <head>[Abs. 45] Was ainer, der erst in gericht oder raut kompt, der statt geben soll:</head>
                <p> Item wiewol gnuͦg schwer ist ain richter sin, so ist es doch <pb n="S. 551" facs="ln:stuttgartstr_1492,551"/> ain erlich ampt, darzuͦ ouch die e[r]bersten und
                    vernúnftigsten lúte geprucht und darumb ouch billich gewirdet und geeret werdent. So nun ain alter
                    bruch gewesen ist, welicher zuͦ ainem richter erwelt und genomen worden ist, das der selb dem vogt
                    und dem gericht hat ain costlich mal muͤssen geben, und nuͦ der selb bruch ain zit still gestanden
                    ist, so laussen wir zuͦ und ist unser will und mainung, welicher fúrohin zuͦ ainem richter zuͦ
                    Stuͦtgarten erwoͤlt und angenomen wirt, der vormals kain richter gewesen ist, das der selb für das
                    obgemelt maul der statt geben soͤlle uf ir stuben ain silberin becher vier gulden wert, der alda zuͦ
                    eren dem selben richter und den sinen ouch gemeiner statt allweg soͤll beliben und gebrucht und in
                    kain andern nutze bewendt werden. Welicher aber von núwem in den raut kompt, der sol geben zwen
                    guldin, und kompt er us dem raut in das gericht, sol er aber zwen guldin geben, darumb ouch
                    silbergeschirre gekouft und wie obstet gebrucht und gehalten werden sol. Und nit dester minder
                    moͤgent die richter und die vom raut, wann ainer erstmals in gericht oder raut kompt, bi ainander
                    essen und dem núwen richter oder raute sin mal schenken.</p>
            </div>
            <div xml:id="Abs.46">
                <head>[Abs. 46]</head>
                <p> Item durch dise ordnungen und satzungen woͤllent wir andern loblichen gewonhaiten brúchen ordnungen
                    und satzungen bis her zuͦ Stuͦtgarten gehalten disen obgemelten unsern ordnungen und satzungen nit
                    widerwertig nichtzit enzogen noch abgenomen und uns unser oberkait in allen Sachen vorbehalten
                    haben.</p>
            </div>
            <div xml:id="Abs.47">
                <head>[Abs. 47] Vom fúwer ordnungen:</head>
                <p> Item die wil diser statt Stuͦtgarten der groͤssest schade von fúwr zuͦsteen mag und man soͤlichen
                    schaden ze verhuͤten und fúrzekomen allergeflissest sin sol, so haben wir dise nachgeschriben
                    ordnungen und satzungen gemacht, durch der vlissig haltung wir hoffent obgemelten schaden ze
                    verhuͤten und ze fúrkomen.</p>
            </div>
            <div xml:id="Abs.48">
                <head>[Abs. 48]</head>
                <p> Item wenn man sturm anschlecht fuwers oder ander sachen halb, so soͤllent CXX mann, in sonderhait
                    darzuͦ geordnet, mit harnasch und werinen wol erzuͤgt, an den merkt ilends loufen und leben dem
                    beschaid des houptmans der inen allda zuͦkommen wirdet.</p>
            </div>
            <div xml:id="Abs.49">
                <head>[Abs. 49]</head>
                <p> Item nieman sol in sinem huse oberhalb des fúwrs haben weder holz raif risach reben spen noch strow,
                    sonder allain unden im huse under dem fúr, und ouch nit merer noch anders denn im vom vogt und
                    gericht erlopt wirt.</p>
            </div>
            <div xml:id="Abs.50">
                <head>[Abs. 50]</head>
                <p>
                    <pb n="S. 552" facs="ln:stuttgartstr_1492,552"/> Item alle kemmit soͤllent gefegt gesúbert gemacht
                    und gehalten werden der gestalt das kain schad davon entsteen moͤg, dann wa ain kemmit wirt erfunden
                    also das es fegens oder ander sachen halb sorg uf im hat, da muͦß der huswirt des selben huses zuͦ
                    pen unablaͤsigklich der statt geben drúw pfund fúnf schilling 5 heller als dick es also erfunden
                    wirt.</p>
            </div>
            <div xml:id="Abs.51">
                <head>[Abs. 51]</head>
                <p> Item es sol nieman unerloupt in sinem huse, es sie mezger gremper oder wer er woͤll, weder schmelzen
                    buwchen noch ander sachen bruchen, darzuͦ man grosse fúr bruwchen und haben muͦß. Dann welicher das
                    tuͦt oder in woͤliches huse das geschicht tags oder nachts, es geschee durch in sin wib kinder
                    eehalten oder huslúte, der muͦß unablaͤssiglich der statt zuͦ strauf und pene geben drúw pfund fúnf
                    schilling heller, als oft und dick das erfunden wirdet, und ob schad dardurch enstund, so wirt er
                    witer gestraft nach gestalt des handels und schades und erkantnus vogts und gerichts.</p>
            </div>
            <div xml:id="Abs.52">
                <head>[Abs. 52]</head>
                <p> Item wenn fúr usgeit, so soll menigklich, der nit sondern beschaid und bevelh hat, dem fúr zuͦloffen
                    und helfen wasser tragen loͤschen und tuͦn was er beschaiden wirt nach sinem besten vermoͤgen, als
                    ob es sin aigen ding were, bi gelúpten und aiden, und sol sich darinn noch daran nieman sins libs
                    vermúglicb sumen noch understeen uszetragen us sinem huse, das fúr were denn in sinem huse ufgangen
                    oder in dem vierden oder fúnften huse nechst bi im, und soͤllent die winzieher zuͦm aller ersten
                    laiteren und fúrhauken zuͦtragen und darnach witer wie sich gepúrt helfen getrúwlich arbaiten.</p>
            </div>
            <div xml:id="Abs.53">
                <head>[Abs. 37]</head>
                <p> Item man sol wissen, wenn man sturm anschlecht, das menigklich damit bi sinem aide gemant ist.
                    Darumb sol ain ieder, als lieb im sin ere libe und leben sie, die sturm nit verachten, dann von wiem
                    es verachtet wirt, dem wirt ain straufe im sinen kinden und frúnden unlittenlich und ze schwer
                    engegen kumen, davor wisse sich menigklich ze huͤten.</p>
            </div>
            <div xml:id="Abs.54">
                <head>[Abs. 54]</head>
                <p> Item wann man brunst halb sturm anschlecht, so soͤllent alle keltern geoffnet werden, bittenen und
                    zúber zuͦ der notturft darus ze nemen.</p>
            </div>
            <div xml:id="Abs.55">
                <head>[Abs. 55]</head>
                <p> Item welicher ain kelter hat, der sol fúrohin allwegen haben ain gerústen karren und daruf ain
                    laitfaß, das wasser halte und <pb n="S. 553" facs="ln:stuttgartstr_1492,553"/> beheb sie, uf das,
                    wenn fúwr usgang, das man das alles gerúst und versehen finde wie obstet. Und hat er selb ain roß,
                    so soll er damit one alles verziehen dem fúr zuͦfaren; hat er aber kain roß, so sol er fúrdern, das
                    es von ainem andern der ain roß habe nechst bi im fúrderlich geschee. Und in welches kelter es nit
                    also erfunden wirdet, der muͦß unablaͤssiglicb zuͦ pene und straufe geben druw pfund und fúnf
                    schilling heller, als dick der mangel erfunden wirt.</p>
            </div>
            <div xml:id="Abs.56">
                <head>[Abs. 56]</head>
                <p> Item welicher das erst faß mit wasser zuͦm fúwr bringt, er hab ain kelter oder nit, dem will die
                    statt geben ain pfund, dem andern fúnfzehen schilling, dem dritten zehen schilling und dem vierden
                    fúnf schilling heller, und welicher ain laitfaß fuͤrt, das nit sin, sonder in ainer kelter genomen
                    ist, der sol sin lone halb geben dem, des faß er gefúrt hat.</p>
            </div>
            <div xml:id="Abs.57">
                <head>[Abs. 57]</head>
                <p> Item alle becken schmid schriner und ander so mit fúr umbgeend und ieder in sonderhait soͤllent ire
                    fúr versorgen nach beschaid der fúwrschower oder der den es bevolhen wirt, und soͤllent es dennocht
                    bi dem selben nit pliben laussen, sonder den allerhoͤchsten vlis ankeren ire fúr ze versehen zuͦ
                    bewaren und zuͦ versorgen tag und nacht mit kemiten und sunst in alle andere nottúrftig wege, damit
                    inen selbs und andern kain schade geschee. Si soͤllent ouch die ding selbs versehen und nit an ire
                    eehalten laussen kains wegs, alles bi pen drier pfund fúnf schilling heller der statt gehoͤrig. Und
                    ob schade geschee, so sol es bi der strafe nit beliben sonder ain ieder, von dem schad entsteet,
                    witer gestraft werden nach gestalt des handels und schades und erkantnus vogts und gerichts.</p>
            </div>
            <div xml:id="Abs.58">
                <head>[Abs. 58]</head>
                <p> Item ain ieder wirt sol allwegen so er gest hat selb wachen und hievor beliben bis alle gest an ir
                    rúwe kument, oder sol zum minsten sin husfrow oder ain geschworner eehalt, dem er getruwen mag, den
                    gesten also uswarten und mit dem hoͤchsten flis sorg und acht haben, das alle fúr und liecht
                    versorgt usgeloͤscht und versehen werdent.</p>
            </div>
            <div xml:id="Abs.59">
                <head>[Abs. 59]</head>
                <p> Item es soͤllent ouch alle wirt und sust mengklick darob und daran sin, das mit brinnenden liechtern
                    one laternen in schúren stelle oder andere orte, da der wandel sorglich ist, nit gegangen gewebert
                    noch gewandelt werde kains wegs, bi pene ains pfunds fúnf schilling hlr., der statt als oft es
                    anders erfunden wirdet unablaͤßlich zuͦ bezalen, <pb n="S. 554" facs="ln:stuttgartstr_1492,554"/>
                    und soͤllent alle richtere alle vom raute underkoͤufer winzieher púttel waͤchter und alle der statt
                    geschwornen bi aids verpflicht ruͤgen und von mengklichem uf ir und ir iedes ervordern ingelaßen
                    werden one alles widersprechen, und ob sich ieman widern wúrde, dem sol man huse stall oder schúren,
                    darinn man denn das liecht sicht, ufstoussen und in darzuͦ als ain úberfarer gelúpt und aide wie
                    sich gepúrt straufen, und ob durch verachtung dises gepots schad entstuͤnd, so soͤllent die
                    veraͤchter dises gepots nit mit obgemelter summ, sonder nach erkantnus vogts und gerichts gestrauft
                    werden.</p>
            </div>
            <div xml:id="Abs.60">
                <head>[Abs. 60]</head>
                <p> Item alle eehalten soͤllent hohen fliß und sorg haben úber fuͤr und liecht, die getrúwlich zuͦ
                    bewaren und zuͦ versorgen, dann durch weliches verwarlousen schade entsteen wirt, der wirt gestrauft
                    an libe und guͦte, und welicher hinfúr eehalten dinget ain oder mer, der sol im oder inen dise
                    satzung fúrhalten; welicher das nit tuͦt, der muß erstatten, was dardurch versumpt wirt.</p>
            </div>
            <div xml:id="Abs.61">
                <head>[Abs. 61]</head>
                <p> Fúro woͤllent und gebietent wir allen und jeglichen unsern undertanen zuͦ Stuͦtgarten bi iren
                    gelúpten und aiden, wa ufruͦren haͤder oder zenk entsteen werdent, die selben getrúwlichen ze friden
                    und niderzetrucken und die partien zuͦ recht anzenemen und friden globen ze laßen und inen in
                    soͤlich gelúpte ze geben, sich umb soͤlich hendel one verzuge zuͦ unserm amptman ze stellen und im
                    die ze offnen. Und ob sich iemands widern wúrde zuͦ recht ze globen, so sol man den selben zuͦ
                    gehorsami dringen und noͤten mit straichen und wie man mag, damit er globe wie sich gepúre. Darzuͦ
                    sol der selb, der sich widert friden und zuͦ recht ze globen, als ain ungehorsamer von unserm
                    amptman mit recht oder sust wie sich nach gestalt der sach gepúrt gestrauft werden, der gestalt und
                    so schinbarlich das es andern ain exempel sie sich davor ze huͤten. Doch woͤllent wir hiemit
                    niemanden binden, sich in soͤlichen hendeln in gefaͤrlichait sins libs oder lebens ze geben, alles
                    ungeverlich.</p>
            </div>
            <div xml:id="Abs.62">
                <head>[Abs. 62]</head>
                <p> Also und in der gestalt gebietent wir ouch allen und ieglichen bi iren gelúpten und aiden, wa unsern
                    amptlúten gericht raute andern geschwornen und stattknechten von iemanden in dem, <pb n="S. 555" facs="ln:stuttgartstr_1492,555"/> das inen und ir iedem von unsern oder gemainer statt wegen ze
                    tuͦnde gepúrt, widerstande geschúhe mit worten oder werken, den selben unervordert und ervordert
                    zuͦzeloufen, si getrúwlich ze retten und ze schirmen und getrúw hilf und bistande ze tunde, damit
                    die selben widerwertigen und ungehorsamen gehandhapt gedempt nidergetruckt und gestrauft werdent,
                    denn unsers willes und gemúts ist die boͤusen und ungehorsamen ze straufen der gestalt, das die
                    guͦten vor inen in eren und wirden gruͦnen und beliben moͤgent.</p>
            </div>
            <div xml:id="Abs.63">
                <head>[Abs. 63]</head>
                <p> Fúro habent wir gesezt und geordnet, wenn und wie oft fúrohin den wingarten ainich schad zuͦsteet,
                    durch den der win an gelt ufschlahen mag, so oft soͤllent alle die, die win ze schenken usruͤfen
                    laßen habent, die usgeruͤften wine ganz usschenken umb das gelt, darumb die ufgetan und ufgeruͤft
                    worden sient, und sol der selben win kainer zuͦgeschlagen in andere faß getan noch sust verendert,
                    sonder mengklichem uf nachvolgend mainung davon gegeben werden, bis nichtzit mer im faß ist, bi pene
                    und strauf die vogt und gericht nach gestalt der sache und geverde erkennen soͤllent.</p>
            </div>
            <div xml:id="Abs.64">
                <head>[Abs. 64]</head>
                <p> Item witer habent wir geordnet und gesezt, wenn es sich also begit, das soͤlicher schade wie ietzo
                    gelut hat den winreben zuͦsteet, so soͤllent die winschenken und ander die durch sich selb oder ire
                    eehaltent win usmessent, niemanden mer wins geben denn so vil sie achten moͤgent er denselben tag
                    zuͦ sinem huspruwche nottuͤrftig sie und nit mer. Es sol ouch alsdenn und in disem fale kain mensch
                    mer wins fassen holen noch holen laßen, denn es [!] uf den selben tag zuͦ sinem huspruwch bedarf
                    ungeverlich. Und so oft dises gepot úberfaren wirt, so oft sol der, der den win faßt holet oder
                    holen laßt, von ieglicher maͧße úber und wider dises gepotte geholet und empfangen zuͦ pene und
                    straufe geben X ß hlr. unablaͤßlich. Und die straufe des winschenken sol steen zuͦ erkantnus vogts
                    und gerichts.</p>
            </div>
            <div xml:id="Abs.65">
                <head>[Abs. 65]</head>
                <p> Mer ordnen woͤllen und setzen wir, das nieman weder holze pfaͤle frúchten brout schmalz húnr aier
                    visch noch ichtzit anders, nichtzit usgenommen, das her gen Stuͦtgarten zuͦ merkt gefuͤrt oder <pb n="S. 556" facs="ln:stuttgartstr_1492,556"/> getragen wirt, vor diser statt in iren zwingen und
                    bennen koufen soͤlle, sonder sol mengklich alle ding ganz frie ber uf den merkt zuͦ failem koufe
                    kommen laßen, bi pene III lb. V ß hlr., die ain ieder so oft und dick er das úberfert sol geben,
                    aber uf dem meͣrkt mag ain ieder (die fúrkoͤufere usgenommen) koufen was im noͧt ist wie sich
                    gepúrt, ouch ungeverlich.</p>
            </div>
            <div xml:id="Abs.66">
                <head>[Abs. 66]</head>
                <p> Wir woͤllent und setzent ouch, das fúrohin der wochen nit mer denn an den zweien wochenmerkten,
                    nemlich am zinstag und am sambstag alleweg vor mittag, zuͦ Stuͦtgarten pfande ufgeruͤft soͤllent
                    werden, und zwen richtere, die schriben und lesen kúndent, von vogt und gericht darzuͦ geordnet,
                    sich an den selben zweien tagen am merkt finden laßen und uf ains ieden, der des an ir ain begert,
                    ufruͤfen, nemlich wem warumb was und wie vil ufgeruͤft werde, merken und acht haben und das
                    aigentlich mit sampt dem tag daruf es geschicht in ain registerlin verzaichnen, damit si baid und ir
                    ieder umb das ufruͤfen, daruf er gemerkt hat, úber kurz und úber lang zit wisse ain lutere claure
                    kuntschaft ze geben. Darumb sol ain ieder der ufruͤfen laßt, dem richter der ufmerkt geben II dn.,
                    die mit anderm schaden uf das ufgeruͤft guͦte moͤgent geschlagen werden, vil irrungen, die sich sust
                    mit dem ufruͤfen usserhalb diser ordnung begeben moͤchten, abzestricken und fúrzekommen.</p>
            </div>
        </body>
    </text>
</TEI>