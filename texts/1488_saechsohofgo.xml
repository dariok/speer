<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xmlns:fn="http://w3.org/2005/xpath-functions" xmlns:xs="http://www.w3.org/2001/XMLSchema" xml:id="edoc_ed000245_1488_saechsohofgo">
    <teiHeader>
  <fileDesc>
   <titleStmt>  
    <title>Sächsische Oberhofgerichtsordnung 1488 :: Transkription Speer 2010 / 2013 / 2016</title>
   </titleStmt> 
  <publicationStmt>
                <publisher>
                    <ref target="http://repertorium.at">Heino Speer :: Repertorium</ref>
                </publisher>
                <distributor>
                    <ref target="http://acdh.oeaw.ac.at">Austrian Centre for Digital Humanites, Österreichische Akademie der Wissenschaften, Wien</ref>
                </distributor>
            </publicationStmt>
            <sourceDesc>
                <p>TODO: Quelle eintragen</p>
            </sourceDesc>
        </fileDesc> 
 <revisionDesc>
            <change when="2017-04-05+02:00" who="p4p5.xsl" n="1"> Automatic transcoding TEI P4 → P5
						by p4p5.xsl. </change>
        </revisionDesc>
    </teiHeader>
    <text>
        <front/>
        <body>
            <div xml:id="Editorial"> 
    <head>[Editorial]</head> 
<p>Ordnung des Oberhoff Gerichtts zw Leipzigk. Auffgerichtt durch Herzogk Albrechten zw Saxenn etc. Anno etc. 1488<lb/>
Quelle: K. G. Günther, Das Privilegium de non appellando des Kur- und Fürstlichen Hauses Sachsen / aus der Geschichte und dem Staatsrechte mit dazugehörigen Actenstücken erläutert; 1788 Dresden ua. : Breitkopf : Seiten 96-106.</p>
 
<div xml:id="Praeambel"> 
 <head>[Präambel]</head>
 <p>
 Nachdem Wir Albrecht Von Gots gnadenn Herczoge zcw Sachßenn, Landtgrafe Jn
Doͤringen, vnd Marggrafe zcw Meyssen, vormols vnßern landen vnd lewtenn zcw
notcze vnd fromenn, auch zw vnßer vnderthanen fride vnd eynickeit enthaldunge
zcwey Hofegericht, Eyns, Jn vnserem wesenlichen Hofe zw Dreßdenn, dem Lande zw
Meyssen vnd Osterlande, das Ander czum Eckersperge, dem Lande zw Doͤringen
dynende zwhaldenn bestalt, Vnnd doch dy vnßern vngelegenheit der gemelten
gerichtsstete vnd anders beclaget, haben wir auß fuͤrstlicher guͤte vnd
auß geneigetem willenn So wir zw den Vnßernn tragenn, vnd oͤr bestes zw
vorfuͤgenn gevlissen seyn, betracht, vnnd mit den vnßernn gerathschlaget,
das noch gelegenheit vnßer lande noch gehabter Erbteylunge, Leipzik, den
selbigen vnßernn lewten vnd landenn am gelegenstenn vnd gleichstenn sey,
Derhalben vorordent, das hynfuͤr vnnßer Oberhofegericht zw Leipzik, des
Jahres viermal, vnd alßo vff itzliche Quatuortemper, Jn form mase vnd ordenunge
wy volget, sal gehaltenn werddenn.</p>
                </div>

<div xml:id="Art.1">
 <head>[I. Besetzung]</head>
 <p>
 Zcum Erstenn, So sollenn Newn personn Jn das gerichte gesatzt werddenn,
Nemlich drey Ritter, drey Doctores, vnnd [Seite 97] drey aus der Ritterschafft,
der itzlicher auf seynenn standt erfarenn gevbet, aufrichtigk vnd vorstendigk
sey, Vnnd also, das auß den Rittern, eyner zw Hoferichter verordent, vnnd
sunderlich eyner der bey vns, auch bey gemeiner Ritterschafft geacht vnnd
angesehenn ist.</p>
                </div>

<div xml:id="Art.2">
 <head>[II. Pflichten]</head>
 <p>
 Das dy selbigenn, So Jm Gericht sitzenn werdenn des gerichts trewlich vnd
vleißigk außwarttenn, Also das sy eins Yedenn parts Sachenn eigentlich
vornehemenn vorstehenn vnd vleißiglich betrachtenn, domit eynem itzlichenn
recht geschehe.</p>
                </div>

<div xml:id="Art.3">
 <head>[III. Vereidigung]</head>
 <p>
 Das dy personenn, dy Jm gericht sitzenn sollenn vnd werddenn, das dy vnnd eyn
itzlicher besundernn, dorzw voreidt werde, Jnmaßenn wy er noch
volget.</p>
                </div>

<div xml:id="Art.4">
 <head>[IV. Eid]</head>
 <p>
 Jch N. Schwere, als meynn gnediger Herre, mich an seyner gnadenn
Obernhofegericht, am Rechten zw sitzenn verordent hat, das ich doselbst zw
Rechte noch alle meynn bestenn vorstentenis sprechenn thuenn vnd handeln will,
vnd das nicht lassenn vmb liebe, neidt, gabe freundschafft noch keynerley
sachenn willenn, Auch keyne gabe dorvmb vonn partheyenn Jn sunderheit nehemen
will, Mich auch enthalden will, Jn werntlichen Sachen zcwuͤschenn meyns
gnedigenn Herren vndderthanenn, vnnd andernn, dy vor diß Hofegericht kommen
ader kommen moͤchtenn, dyweile ich dem gerichte Als eynn glydt des selbigenn
vorwandt bin, Ausserhalben der Sune, wissentlich zwrathen zwschreibenn
trewelich vnd ane geferde, Als mir Got helffe vnd alle seyne liebe
Heiligenn.</p>
                </div>

<div xml:id="Art.5">
 <head>[V. Schöffeneid; Strafandrohung]</head>
 <p>
 Das der Eidt, So der Richter vnnd Beysitzer Jm Oberhofegerichte schwerenn
sollenn, auch den Schepffenn vnd Scheppfenschreiber zw Leipzck, zw schwerenn
gegeben werde, [Seite 98] Auch wo eyner Jm obernhofegerichte adder
Scheppfenstule eynem part schreiber, adder Jn Rathe beystendigck ist, adder
widder dyßen Eide thut, Sal dorvmb gestrafft werdenn.</p>
                </div>

<div xml:id="Art.6">
 <head>[VI. Gerichtsschreiber]</head>
 <p>
 Das zw solchem vnßerm gerichte, eynn Offenbar schreiber verordent, vnnd durch
Richter vnd Beysitzer, dorczw als sich geburt, vnnd ßy zuthuen woll wißenn
werden vereidt, vnnd wo Richter vnd Beysitzer erkennenn, das die Handell eynem
Schreiber zw vil seyn wuͤrden, das alßdann noch eyner dorzw gegeben
werdde.</p>
                </div>

<div xml:id="Art.7">
 <head>[VII. Aufsicht über den Gerichtsschreiber]</head>
 <p>
 Es sal der doctor eyner, So im gerichte sitzen werdenn, allewege nebbenn dem
Schreiber sitzenn, vnnd vleißigk aufsehenn habenn, domit der Schreiber recht
schreibe, Also, das Nymants durch den Schreiber vorkuͤrtzt werde, doch
itzlicher doctor eynn gericht bey dem Gerichtsschreiber, wy angezceiget, adder
eynn tagk vmb den andernn sitze.</p>
                </div>

<div xml:id="Art.8">
 <head>[VIII. Gerichtsboten; Eid; Entlohnung]</head>
 <p>
 Vf daß dy part eyner dem andernn, Citation Jnhibition vnnd ander
gerichtsbriefe, nicht selbist zwsendenn duͤrffe, vnnd die Ordenunge der
Recht gehalten werde, Jst noth zcum wenigistenn zcweier geschworenn Bothenn,
dorczw, als sich gebuͤrt, voreidt werdenn, vnnd die Brieffe warhaftigk
antwortten, vnnd widersagen, wo vnnd weme sy by briefe geantwurth, Vn das die
Bothenn mit eym Silbernn groschenn von der Meill, vnd hyr Jn der Stadt eynn
halben groschen, von dem parth, der die Briefe außbrenget, vorlont werdden.
</p>
                </div>

<div xml:id="Art.9">
 <head>[IX. Notdienst]</head>
 <p>
 Das zcwuͤschenn der Zceit, Ald das gericht nicht gehaltenn, durch den
Richter vnd Beysitzer, eyn doctor, nebben den Schreiber zw Leipzck vorordent
werdde, notdorfftige Briefe aufzwnehemenn, vnd außzwgehenn lassenn, vf das die
part, eyne [Seite 99] gewisse stadt zw suchen wissenn, vnnd nicht zw vnkost
gedrungen werdenn.</p>
                </div>

<div xml:id="Art.10">
 <head>[X. Voraussetzung der Zitation]</head>
 <p>
 Es sal keyne Citation, Jnhibitionn, Adder ander gerichtsbriefe außgeheen, Sy
seyn dan vorhin vonn eynem doctor, der des Hofegerichts Sigel Jn abweßen des
Hoferichters habenn wirth eigentlich vberseheenn, domit dy Clage des Clegers
noch nothdurfft der Citation eyngeleibet werde, Es sal auch dem selbigenn
doctor, angeseheenn, seyne sunderliche muͤhe vnnd erbeit, vbir den gemeynenn
solt eyns doctors Jn dyssem gericht, zcwenzcigck guldenn Reynisch gegebenn
werdenn.</p>
                </div>

<div xml:id="Art.11">
 <head>[XI. Zuständigkeit]</head>
 <p>
 Das dy zcwey Hofegerichte zw Dreßdenn vnd Eckersperge abegethann werddenn, Vnd
das sunst alle andere gerichte, Jn Landenn, Jn oͤren altherkommenn Rechten
vnd weßenn bleibenn, Also, das ein itzlicher zwerst vor dem gerichte, do er von
alter dinstpflichtigk geweßt vnnd hyngehoͤrt, gesucht, vnnd vor diß gerichte
nicht gezcogenn werdde, Es sey dann durch rechtliche beschwerunge
Appellationen, Adder das oͤm sunst Rechts vor seym gerichte gewegert
wuͤrde, Sunst sall zwerst Nymants vor dyssem gericht zwantworttenn
pflichtigk seynn, Dann alleyne dy ane mittel vns zwrechtfertigenn zwsteheen,
vnd keynem anderrn gerichte vnderwurffen vnd dinstpflichtigk sein, Auch sal
sich das gerichte zw Meyssenn, nicht weitter, dann Jns ampt Meyßen,
erstreckenn. 
 </p>
 </div>

<div xml:id="Art.12">
 <head>[XII.] Wer fuͤr vnnßer Obernhofericht geladen sall werdenn.</head>
 <p>
 Alle beschloste, Ader andere Edellewte, dy in dy Ampt nicht gehoͤren, vnd
also dy, den Jnsunderheit auß vnßer Canczeley geschribenn wirth. Jtem eyn
itzlicher Rath vnßer Stete ader merckte, So ferne dy eynem Amptmann nicht
vnderwurffen [Seite 100] seynn. Also sollenn vnßer Edellewte, ader Erbermanne,
dy in Stetenn nicht besessene Burger seynn, Vor oͤr gerichte oͤres Ampts,
Adder vor oͤrenn Amptmann, dohin sy gehoͤrenn, geczogen werddenn, Es were
dann, das der Erbarmann auß rechter vrsache den Amptmann zw eynem Richter nicht
dulden welde, Alsodann, sall er auch ane mittel, vor dissem vnßern
Obernhofegericht gestehenn.
 </p>
                </div>

<div xml:id="Art.13">
 <head>[XIII. ]</head>
 <p>
 Burger, dy sollenn vor dem Rathe Adder Stadtrichter, Adder wy sich gebuͤrt,
antworttenn, Eynn iglich pawer vnd andere vnderthann, Sal vor seynem geordentem
Richter geczogen werdenn, Es were dann, das dem Kleger Rechtes gewegert
wuͤrde, Adder durch beschwerunge von den vndernn Richternn, an diß
Hofegerichte appellirt, Adder so der Jenige, der vor diß Obernhofegericht
geladenn wirth, widdervmb Spruͤche zw dem Cleger hette, dy der selbigenn
Sachenn, dorvmb er beclagt wirth, anhengigk werenn, Adder dorauß fluͤßenn.
So sal der selbige Cleger, dem Beclagetenn widdervmb, vor dyssem vnßerm
Obernhofegericht antwortten, vnd sal also Jn dem ader gleichem falle dy
widderclage adder Reconvention stadt haben.</p>
                </div>

<div xml:id="Art.14">
 <head>[XIV. Ladung; Fristen; Gebühren]</head>
 <p>
 Das ladunge Vnd andere Notdurfftige Briefe, Vndder des Hoferichters nahemenn
vnd Hofgerichts Sigill entlich adder <choice>
                            <sic>perepmtorie</sic>
                            <corr/>
                        </choice>,
mit eyngeleibter Clage außgehenn vnd dem
beclagetenn Sechs Wochenn zuuor, vngeferlich, personlich, adder Jn seyne
Behaußunge zwkommenn, Vnd das von eyner Citation nicht meher dann Vier
groschenn genommenn werdde. 
 </p>
                </div>

<div xml:id="Art.15">
 <head>[XV. Gebühren]</head>
 <p>
 Jtem von eyner Commißion, Wo dy Sache vber hundirt guldenn antrifft, Sall mann
eynn gulden gebenn, wo aber dy [Seite 101] Sache hundert Guldenn adder weniger
anlanget, Sal mann eyn halbenn guldenn gebenn, von eyner Jnhibition eynn
guldenn.
 </p>
                </div>

<div xml:id="Art.16">
 <head>[XVI. Urteil am ersten Gerichtstag.]</head>
 <p>
 Es sollenn auch Richter vnd Beysitzer getrawen vleiß habenn, dy part vf den
Jrstenn gerichtstagk zw entscheidenn, Es wuͤrde dann, auß schwerde adder
notdorfft der Sachenn ferner erstreckunge bedoͤrffen.
 </p>
                </div>

<div xml:id="Art.17">
 <head>[XVII. Gebühren.]</head>
 <p>
 So balde als der part fuͤrkompt, Vnd der Cleger seyne Schult gesatzt, vnd
vbir hundirt gulden betrifft, Sal der vonn itzlicher Clage zweene Reynische
guldenn Jns gericht, Sporttulas genant, Vnd was vnder hundirt guldenn vnd
zwuschenn Funfzcigk vnd hundirt ist, Sall man eynn halbenn guldenn gebenn, Vnd
so der antwortter erscheynet, Vnd wider dy Clage vbir hundert guldenn
betreffenn, seyne Schuczrede seczt Excipirt adder antworth, Sall auch zcweene
guldenn Reynisch gebenn, So aber die Clage weniger betrifft, Alßdenn sal er Jn
dem falle als der Cleger wy obenangezceiget, bleiben.
 </p>
                </div>

<div xml:id="Art.18">
 <head>[XVIII. Gebühren.]</head>
 <p>
 Es sollen auch Jtzlich part, von itzlichem Vnderredlichen vrteill, Jm Rechtenn
Sententia Jnterlocutoria gnant, eynn ort eyns Reynischen guldenn, Vnnd vonn
itzlichem entlichen vrteill, Sententia diffinitiva genant, Jtzlicher eynn
halbenn gulden gebenn, Vnd so sich der krigk geendet, Alsodann, sal der
gewinhaftige teill vier guldenn reichen vnd bezcalen.
 </p>
                </div>

<div xml:id="Art.19">
 <head>[XIX. Gebühren.]</head>
 <p>Were es aber, das dy sache vbir vierhundirt gulden anlangete, So sal der
gewinhafftige teill, allewege von hundirt guldenn eynn guldenn gebenn vnd
bezcalenn, vnd domit sollenn sy des Helfgeldes entlediget, vnd zw nichte meher
verbunden seynn. Dann wo eyner seynn Sentenz Jn schrifftenn [Seite
102]außgericht habenn wolt, Sal dafuͤr eynn halben Reynischen gulden
bezcalenn.
 </p>
                </div>

<div xml:id="Art.20">
 <head>[XX. Kontrolle durch Hofrichter.]</head>
 <p>
 Es sal der Hoferichter, das Solchs obenberurt eynbrocht vleißigk aufsehenn
habenn.
 </p>
                </div>

<div xml:id="Art.21">
 <head>[XXI. Gebühr bei fehlendem Streitwert.]</head>
 <p>
 Were es auch, das dy Sache Jm grunde nicht gelt adder guth anlangete, Sundernn
Freuell, Vnd also Actio Jnjuriarium were, dennoch sall wy obenberurth von
itzlichem teille, Jm anfange des kriges zcwene guldenn Reynisch vbirgeantwortt
werddenn.
 </p>
                </div>

<div xml:id="Art.22">
 <head>[XXII. Armenrecht.]</head>
 <p>
 Ap auch eynn Arm Mann furderunge hette, dy er Jn solcher Weyße obenangezceigt,
nicht vermoͤchte außzwtragenn, wu er dann fuͤrkoͤmmet, vnd erhaltenn
mit seym Eide, adder sunst beweißenn will, das er sollich gelt zw gebenn nicht
vermoͤge. Alßdann sollenn oͤm alle notdurftige Briefe vnd vrteill vmb
sunst mittegeteilt werdenn, Vnnd so er seyner Sachen recht behaltenn, vnnd
etwas gewynnen wuͤrde, Sal Hoferichter vnd Beysitzer, was er alsodann do
vonn thuenn, zwerkennen haben. Wo er aber der Sachen vorlustigk wuͤrde, dann
geschehe gegenn seynem widderpart, was Recht ist, doch also, das dy Armen auch
von Hoferichter vnnd Beysitzernn, an oͤrem stande vnd weßenn angesehenn
werddenn, Also das sy nicht geferlich dy lewthe anfechtenn vnd zw beschwerunge
brengen.
 </p>
                </div>

<div xml:id="Art.23">
 <head>[XXIII. Armenrecht; Prozessvertretung.]</head>
 <p>
 So eyn arm Mann wy hy vorgemelt betewert, Adder sost beweist, vnnd also von
wegenn seyns armuts keynn Advocatenn, Reddener ader Rechtsetzer gehabn
moͤcht, deme sal Hoferichter vnnd Beysitzer, vndder den Advocaten vnnd
Reddeneren, dy vor dem gerichte gemeynlichenn zwrathenn vnd [Seite 103]
zwredden pflegenn, der selbigenn eynenn ernennen, vnd oͤm gebenn, Auch so es
noth ist gebietenn, dem selbigen manne zwrathenn vnd zwhelffenn, Vnnd do sy
sollich geboth vorachteenn wurdden, Sollen Richter und Beysitzer gebietenn, dem
selbigenn Advocatenn, Jn Sachen vor gerichte hangende, adder dofur angehabbenn
wuͤrdenn, forder nicht zwrathen noch zwredden. So aber der selbige arme Mann
etwas erlangen wurde, denne sollen Richter vnd Beysitzer, das dem selbigenn
Advocatenn vnnd Reddener, vmb gehabte Muhe auch etwas geschehe, vorschaffen.
 </p>
                </div>

<div xml:id="Art.24">
 <head>[XXIV. Honorarfestsetzung durch Gericht.]</head>
 <p>
 Vf das dy parth durch oͤre Advocatenn vnd Reddener nicht beschwert, So
sollen sich die part, mit den Advocaten vnd Reddenern nicht vortragenn, Sundern
sal allewege vf zcymlich Erkenntnis Hoferichters vnd Beysitzers stehenn, dy
oͤn auch auf zcymlichen termyn noch gelegenheit der Sachen oͤren solt
verordenn sollenn, auch dorynne einß igkliche Jndustrienn vbunge vorstentenis
vnd gehabte muhe Jnsunderheit betrachtenn, vnd den noch den solt zwverordenn
ermessen.
 </p>
                </div>

<div xml:id="Art.25">
 <head>[XXV. Zahl der Vertreter.]</head>
 <p>
 Es sall auch vor dyßen vnßerm Obernhofegerichte eynn itzlich part, Jn seynn
Sachenn, alleyne eynn Reddener, adder procuratorem habenn, vnd vbir zcwene
Rechtsetzcer adder Advocatenn dy Jn vnßerm furstenthum vns vorwandt nicht mehir
an sich zcihenn noch gebrauchenn.
 </p>
                </div>

<div xml:id="Art.26">
 <head>[XXVI. Bestechlichkeit der Prozessvertreter; Strafandrohung.]</head>
 <p>
 Wurde auch eynn Advocat adder prokurator befunden, der vmb gabe adder
geschenke willenn, dy er von dem widderteile seyns parts genommen hette, Adder
gelobet hette, anzcwnehemenn, vnd derhalben seynem part zw schadenn rathen,
ader noch seym bestenn vorstentenis moͤgelichenn vleis nicht [Seite 104]
thuenn, Alßdann sal der selbige procurator adder Advocat, ane alle gnade,
ernstlich gestraft werdenn.
 </p>
                </div>

<div xml:id="Art.27">
 <head>[XXVII. Vertretungsverbot für Priester.]</head>
 <p>
 Es sall fuͤr dem gerichte keynn priester, Es sey dann Jn Sachenn, dy oͤm
Jm Rechtenn erlewbet, reddenn.
 </p>
                </div>

<div xml:id="Art.28">
 <head>[XXVIII. Aufsicht über Advokaten und Redner.]</head>
 <p>
 Wu Hoferichter Vnnd Beysitzer zcur zceit wuͤrdenn vormerkenn, daß ymandt
auß den Advocatenn adder Reddenernn vnngegrunthe Sachen annehmenn, domit sy dy
part Jn schwerheidt gezcencke vnd vnkost fuͤrtenn, daß ßy das mit oͤn
vleißigklichenn reddenn vnd handelnn, dodurch es vonn oͤn by <choice>
                            <sic>vormeybunge</sic>
                            <corr/>
                        </choice>
vnnßer vngnadenn vnd strafe noch bleibe.
 </p>
                </div>

<div xml:id="Art.29">
 <head>[XXIX. Beschränkung des Vorbringens.]</head>
 <p>
 Es sal auch Jtzliche partheye vor dem Rechtenn, vf eynen rechtstagk nicht
mehir, dann drey Setze thuenn, vnnd domitte beschlossen habenn, Richter vnnd
Beysitzer wurden dann vf anregenn erkennenn, das furder noth seyn wurde
zwsetzenn.
 </p>
                </div>

<div xml:id="Art.30">
 <head>[XXX.]</head>
 <p>
 Wo sich auch der beclagete, durch eyne ader mehir Schutzrede vnd Exception,
der Antwurt zwbeschuͤtzenn gedechte, Sollenn dy selbigenn Schutzredden, alle
vfeynmal, durch den selbigenn beclagetenn furbrocht vnd erhobenn werdden.
 </p>
                </div>

<div xml:id="Art.31">
 <head>[XXXI. Urteilsschelte / Appellation.]</head>
 <p>
 Wan entliche vrteill vnd Rechtsproͤche ergeheenn, der sich ymandt
beschweret beduͤncket, Adder andere rechtliche beschwerunge ymandt
zwgefuͤget wuͤrdenn der mack sich deß an vnß beruffen vnd appellirenn,
noch Sechßigischenn Rechtenn, vnd sunderlichen Jn der gestalt, daß der
beschwerte also balde das vrteil strafe vnnd vor der Bank eynn Beßers finde,
Vnnd das ins gerichte schreibenn lasse, mit Bethe vnnd Begehrenn, beide vrtteil
an vns zwschickenn, eyns vndder oͤn zwbecrefftenn, Adder das der beschwerte
noch [Seite 105] ordenunge der Keyßerrecht Jn zcehenn tagenn appellire, vnd
seyne Appellation mit Recht volfuͤre.
 </p>
                </div>

<div xml:id="Art.32">
 <head>[XXXII. Vorrang des sächsischen Rechts.]</head>
 <p>
 Es sollenn auch alle Sachenn vor dem gerichte noch Sechßigischenn Rechtenn, wo
das rechtlich vnd bestendigk, außgedruckt, vorsprochenn werden, wo es aber
vnausgedrucket tunkel adder vnvornemlich ist, Sal es erfoͤllunge vnd
dewtunge nach gemeynenn rechtenn nehmenn.
 </p>
                </div>

<div xml:id="Art.33">
 <head>[XXXIII. Nullitätsklage.]</head>
 <p>
 Ap ymants eynn gesprochenn vrteill auß grunde eyner kraftloßigkeit adder
nullitet anfechten wolde, Sal auf das nehiste gerichte dornoch
gerechtferttiget, vnd wo er sich dorane versewmet, So sal er dornoch nicht
gehort werddenn. Es were dann, das eynn vrteill auß falschem gezweugknis adder
falschenn Jnstrumentenn erlanget were, magk Jn geburlicher rechter Zceit, vor
dem selbigenn vnßerm obernhofegerichte fuͤrbrocht vnd gerechtferttiget
werdden.
 </p>
                </div>

<div xml:id="Art.34">
 <head>[XXXIV. Appellationsgebühren.]</head>
 <p>
 App ymandt, vonn Solchem gerichte Appellirenn, adder sich beruffen, vnd seyner
Appellation vor vnns vorlustigk wuͤrde, Vnnd so dy Sache vnder funfzcigk
guldenn wirdigk, Sal er zcwene guldenn Jn vnßer kammer vorfallen, Vnd so dy
Sache vbir funfcigk guldenn wirdigk ist, So sal er dornoch allewege von hundirt
biß vf tausent guldenn, als hoch dy Sache gewirdert, von dem hundert, vier
Rheynische gulden Jn vnßer kammer zwreichenn, vorpflicht seynn, Wo aber dy
Sache sich vbir Tawsent erstreckte, Sal vorder ye von hundirt guldenn, zcwene
guldenn gebenn.
 </p>
                </div>

<div xml:id="Art.35">
 <head>[XXXV. Gebührenverwaltung.]</head>
 <p>
 Der Canzceler Sal das gelt Jm nehistenn Artickell gemelt trewlich eynnehemen,
vnd Jn vnßer kammer, vonn weme das gefallen, vorzceichent reichen vnd
vbirsntworttenn.
 </p>
                </div>

<div xml:id="Art.36">
 <head>[XXXVI.]</head>
 <p>
 Das Jn dyssem gerichte auf der parth erfarunge vndder vnßeren vndderthanenn
keynn vrteill gesprochen werde. Sunderen alleyne sich der vrteill, dy den
parthenn vor oͤn stehende zcuvorsprechenn noth sein zwbefleißigenn.
 </p>
                </div>

<div xml:id="Art.37">
 <head>[XXXVII. Gerichtsstunden.]</head>
 <p>
 Es sollenn Hoferichter vnd Beysitzer das gericht vmb Sechs Hora vor mittags
anhebenn, biß zw newn horenn. Dornoch, bis zcw zcwolf Hora ruheen, vnd vonn
zwolf hora, biß vf funf hora vf den obent haltenn. Außgeschloßenn, das gericht,
So mann Jn der Weichfasten pfleget zw haltenn, Alßdann, sal mann das gericht,
vmb Siben Hora anhebenn, vndd dy anderenn stundenn, wy obengemelt, haldenn,
deßgleichenn an Fastentagenn auch gescheheen sall.
 </p>
                </div>

<div xml:id="Art.38">
 <head>[XXXVIII. Urteilsfindung.]</head>
 <p>
 Sich moͤgen auch die Beysitzer, So der Sachenn vill zuuorhoͤren seynn,
teilen, Also, das etliche sitzen, vnd dy andern sich dyweile Rechtssproͤche
voͤreynigen, Doch also, das Hoferichter und Beysitzer alle Jn solchem
vrteill eintrechtick seynn, vnd also das selbige vrteill semptlich, ader des
meheren teils beschlissenn, auch sich Jn dem nicht zw vbireylenn.
 </p>
                </div>

<div xml:id="Art.39">
 <head>[XXXIX. Schreibgebühren.]</head>
 <p>
 So auch ymandt auß den Gerichts hendeln, eyniche abeschrifft habenn wolde, Sal
er ye vom blate, dorvff funfzcigk zceilen vngeferlich geschribben seynn, dem
gerichtsschreiber eynn Silbern groschen gebenn, was aber alleyne vf eynn halb
blat ader weniger geschribenn wuͤrde, Sal man oͤm mit eynem halben
Groschenn vorgenuͤgenn.
 </p>
                </div>

<div xml:id="Art.40">
 <head>[XL. Allegationsverbot.]</head>
 <p>
Es sall auch vor dyssem gerichte keyn part Reddener Rechtsetczer adder Advocat
dy Zceit so schult, Schutzrede, adder Exception vnd Antwort, odder ander
gesetze gesatzt, vnd [Seite 107] erzcalt werddenn, eynicherley recht durch
Lateynische wordt vnd allegat nahmhafftigk anzciheen adder allegiren. So aber
in den gesetzen beschlossen vnd concludirt, dann So eynich part, Reddener
Rechtsprecher, ader Advocat vunderrichtunge des Rechtenn, vnd also
Jnformationes Juris schrifftlich eynlegenn wil, Sall oͤm vorgunst zwgestat,
auch so vil sich zw Rechte geburt, angenommen werden.</p>
                </div>

<div xml:id="Art.41">
 <head>[XLI. Beleidigung der Gerichtspersonen.]</head>
 <p>
 So auch eyner dem Hofrihter Beysitczernn parthenn ader andern vor gerichte,
hoͤnliche Schmeheliche vnbescheydene worth zwsagenn wuͤrde, der sall von
vns dorvmb noch der scherffe vnnd hertiglich gestrofft werdenn. Es sollen abir
domitte gemeyne worth der recht ßo man Jn gewonlicher uͤbunge vnd practica
pflegt zu vben nicht auffgehabenn noch vorbotten seyn.
 </p>
                </div>

<div xml:id="Art.42">
 <head>[XLII. Befolgungsgebot.]</head>
 <p>
 Auch ist vnßir ernster Wille das solich vnßir verordenung von ydermann
Eigentlich bewart vnd vnobirgreiflich gehaldin werde, die wir auch geburlich
selbist haldin auch vleißig schutzin vnnd hanthabin wollin.
 </p>
                </div>

<div xml:id="Art.43">
 <head>[XLIII. Richterliche Unabhängigkeit.]</head>
 <p>
 Vnnd auff das Richter vnnd Beisitzer deste forderlicher die vorgemeldte
Ordenung diß gerichts haldenn recht thun vndt sprechenn Sich auch keyn gabe
fruntschafft Veyndschafft lieb ader forchte da vonn eintzihenn lassenn So habin
wir sie wo vnd wann vnd ßo viel iß die notdorfft erfordert Ab die sache vnns
vnnßir Cammer gutir addir andere vnßere nutzunge betreffende wurde yrer Eyde
vnnd gelobte do mit sie vns vorwandt So lange sie Jn dießem gerichte sitzen
vnnd wo es diß gericht anlangt ledig vnd loß gesagt, vnnd sagen sie der ledig
vnnd loß Jn krafft dießir ordenunge Derhalben von yn ernstlich begerun Sich
dorynne alzo die [Seite 108] fromen noch Jren besten vorstentniß vnd gewissenn
vnns nach nyemands angesehin zu halten zu handelnn vnd Sollicher gerichts
ordenung vnuorbrochenlich nochzugehenn. Auff das wir vbirtretter der selbenn zw
straffen nicht vorvrsacht werdenn.
 </p>
                </div>

<div xml:id="Promulgation">
 <head>[Promulgation.]</head>
 <p>
 Zu Vrkunde mit vnnßirm Sigil besigelt vnd Gegebenn an der Mitwoch noch Cantate
Anno Dm. Millesimo Quadringentesimo Jm lxxxviij.
 </p>
                </div>
            </div>
        </body>
    </text>
</TEI>