<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xmlns:fn="http://w3.org/2005/xpath-functions" xmlns:xs="http://www.w3.org/2001/XMLSchema" xml:id="edoc_ed000245_1527_constjoachimica">
    <teiHeader>
  <fileDesc>
   <titleStmt>
     <title>Constitutio Joachimica 1527 (1549) :: Transkription DRQEdit / Heino Speer 2013</title>
 </titleStmt>
 <publicationStmt>
                <publisher>
                    <ref target="http://repertorium.at">Heino Speer :: Repertorium</ref>
                </publisher>
                <distributor>
                    <ref target="http://acdh.oeaw.ac.at">Austrian Centre for Digital Humanites, Österreichische Akademie der Wissenschaften, Wien</ref>
                </distributor>
            </publicationStmt>
            <sourceDesc>
                <p>TODO: Quelle eintragen</p>
            </sourceDesc>
        </fileDesc>
 <revisionDesc>
            <change when="2017-04-06+02:00" who="p4p5.xsl" n="1"> Automatic transcoding TEI P4 → P5
						by p4p5.xsl. </change>
        </revisionDesc>
    </teiHeader>
    <text>
        <front/>
        <body>
            <div xml:id="Titelblatt">
<p>
                    <ref target="http://diglib.hab.de/drucke/36-26-jur-3/start.htm?image=00001">[Faksimile 1]</ref> 
CONSTITVTION, Wilkoͤr / vnd ordnung der Erbfelle / vnd anderer sachen / wie damit durch die gantzen marck zu Brandenburg / vnd darzu gehoͤrenden landen / hinfuͤr sol gehalten werden. </p>
 <p>
 [Wappendarstellung] </p>
 <p>
Gedruckt zu <name type="place">Franckfort an der Oder</name> Durch <name type="person">Nicolaum Wolrab</name>. <date when="1549">1549</date>. 
 <ref target="http://diglib.hab.de/drucke/36-26-jur-3/start.htm?image=00002">[Faksimile 2]</ref> 
     <ref target="http://diglib.hab.de/drucke/36-26-jur-3/start.htm?image=00003">[Faksimile 3]</ref> </p>
            </div>
            <div xml:id="Übschr.">
 <head> Constitution / wilkoͤr vnd ordenung der Erbfelle / vnd anderer sachen / Wie damit durch die gantzen Marck zu Brandenburg / vnd darzu gehoͤrenden landen / hinfuͤr sol gehalten werden.</head>
 <div xml:id="Präambel">
<p>WIr <name type="person">Ioachim von Gottes gnaden Marggraff zu Brandenburg</name> / Des heiligen Roͤmischen Reichs Ertzkamerer vnd Churfuͤrst / zu Stettin / Pommern / der Cassuben vnd Wenden Hertzog / Burggraff zu Nuͤrmberg / vnd fuͤrst zu Ruͤgen / Thun kundt hiemit offentlich vor allermeniglich. Nach dem die gebrechligkeit menschlicher Condition in zeitliche narung gesatzt / hierumb jre vil aus frecher vnd vnzimlicher begirde vil zuhaben bewagen / offtmals in gezenck vnd vneinigkeit gegen jre nechsten erwachsen / auch gegen jre angesipte vnd bluts verwandten / in krieg vnd widerwertigkeit verleiter / dadurch die gebot Gottes / vnd lieb des nechsten freuelichen vbergangen / vnd vil mals frembde guͤter on Recht / <ref target="http://diglib.hab.de/drucke/36-26-jur-3/start.htm?image=00004">[Faksimile 4]</ref>  wider alle billigkeit gesucht vnd vnderzogen werden / Welchs zum meisten in erbfellen geschicht. Derhalben wir mit manigfeltiger vnruhe zum offtern male beladen / ersucht / vnd angeloffen werden / einem jeglichen des seinen zuuerhelffen / vnd Recht zu sprechen / Darzu wir vns / wiewol schuldig erkennen / auch vnsers hoͤchsten verstands / mit rhat der Recht verstendigen vnserer Rhete / vnd andern gern befleissen. So wir aber befunden / das die Erbfelle in vnsern landen mancherley gestalt / als etwan durch sonderliche Constitution vnd ordenung / etwa durch erwunnen Priuilegia / bey etlichen / auch allein aus angenomener vbung vnd langem hergebrachten gebrauch eingefuͤret / vnd vngleich gehalten werden. Welches zum teil / wiewol villeicht leidlich sein moͤcht / Aber dennoch gemeinem geschriben Rechten vngemes / Eins teils auch demselbigen / vnd aller billigkeit stracks entgegen / Vnd von des wegen vns / sampt den Rechts verstendigen / nach eines jeglichen orts gebrauch / Recht zu sprechen nicht moͤglich / dadurch manchem sein Recht entzogen / vnd des seinen aus vnschickligkeit der vilen Recht in vnsern landen / so offtmals gegen einander vnd widerwertig ge<ref target="http://diglib.hab.de/drucke/36-26-jur-3/start.htm?image=00005">[Faksimile 5]</ref> spuͤret / verlustig werden moͤchte. Dieweil wir aber aus gnediger schickung Gottes den vnsern im Regiment vorgesatzt / vnd wir schuldig / geneigt vnd begirig / einem jeglichen zu dem er fug vnd recht hat / zu verhelffen / bey dem seinen zu handthaben vnd zu behalten / Haben wir mit aller vnserer Prelaten / Grauen / Herrn / Ritterschafft vnd Stetten vnsers Churfuͤrstenthumbs eintrechtigem rhat / volwort / willen vnd gefallen / alle Constitution / ordenung / Priuilegia / vbung / vnd lang hergebrachte gebreuch / sonderlich der Erbfelle / welcherley gestalt die bisanhere in vnsern landen vnd Churfuͤrstenthumb gehalten / gentzlich vnd gar auffgehaben vnd abgethan / Wie dann sie alle vnd jegliche sich solcher jrer alten Constitution / ordenung / Priuilegia / vbung vnd langen gebrauchs / so vil die alten Erbfelle / Testament / auch abschosse / von erbgut vnd kindergelt belangen / guͤtlich vnd freiwillig / vmb einigkeit vnd besserung willen des gemeinen nutzes der lande / abgetretten / cediret / abgesagt / vnd sich gentzlich verzihen haben. Demnach vnd auff solcher aller Stende vnsers Churfuͤrstenthumbs zu Brandenburg / vnd derselbigen zugehoͤrenden landt eintrechtige bewil<ref target="http://diglib.hab.de/drucke/36-26-jur-3/start.htm?image=00006">[Faksimile 6]</ref> ligung / Ordnen / setzen constituiren / vnd woͤllen wir / das die nach folgenden Artickeln / satzung vnd Recht / hinfuͤr von den vnsern sollen gehalten / auch in jtzlichen gerichten des selbigen darnach erkant / geurteilt vnd gesprochen werden. </p>
 </div>
 <div xml:id="a1">
     <head>Erbfelle zwischen Eheleuten.</head>
 <div xml:id="a1.1">
<p>
 SEtzen vnd ordenen / welches von Eheleuten des andern todt erlebt / behelt nach alter gewonheit / das halb gut / an ligenden gruͤnden / vnd farender habe. Iedoch soll erstlich dienstlon vnd schulde zuuor aus dem gemeinen gut bezalt werden / vnd nachfolgig Testament / so etwas vberig von des verstorben erbnemen gegulden vnd bezalt werden. <ref target="http://diglib.hab.de/drucke/36-26-jur-3/start.htm?image=00007">[Faksimile 7]</ref>  Das ander halb teil sollen haben die eheliche leibs erben / so die verhanden sein / oder so die nicht weren / die nechsten freunde / nach Kaiser Recht. So aber kein angesipter freund da were / denn nimpt das halb teile die Herrschafft. </p>
                    </div>
 <div xml:id="a1.2">
<p>
 Was in der Ehestifftung von <choice>
                                <sic>beider seitsfreuntschafft</sic>
                                <corr resp="AB"/>
                            </choice> bedingt / verbrieffet 
 vnd beschlossen / das eins dem andern vbergibt nach seinem tod / an gelt / farender habe / oder vorteil an den ligenden gruͤnden / zuuoraus zu haben / sol bey macht vnd krefftig bleiben. </p>
                    </div>
 <div xml:id="a1.3">
<p>
 Der gleichen / so zwey Eheleut bey einander in der Ehe sein / vnd keinen leiblichen ehelichen erben haben / mag eins dem andern vor Gericht vbergeben vnd vermachen zuuoraus / den vierdten pfenning aller guͤter / ligen<ref target="http://diglib.hab.de/drucke/36-26-jur-3/start.htm?image=00008">[Faksimile 8]</ref> der gruͤnde / Reitschafft / vnd farender habe / Welcher geschehen sol vor gehegtem ding / Vnd solchs sol krafft haben / dieweil sie nicht leibliche eheliche erben gewinnen / So bald aber sie eheliche leibs erben bekommen / soll solche vbergabe vnd vermechnus kein krafft haben. So aber die eheliche 
 leibs erben wider verstuͤrben / moͤgen sie einander widerumb auffs new den vierdten pfenning zuuoraus vermachen vor Gericht / wie oben. Hiemit 
 alle ander misbreuch durch die krancken im haus / oder an der schwelle / etc. auch hoͤher vermachung / vber den vierdten pfenning / wie oben / sollen abgethan / auffgehaben / vnd vnkrefftig sein. Doch sol erstlich dienstlon vnd schulde / ehe der vierde pfenning angelegt / gerechent / vnd von <ref target="http://diglib.hab.de/drucke/36-26-jur-3/start.htm?image=00009">[Faksimile 9]</ref> dem gemeinen gut bezalt werden<!--2 Wörter nach Plaus. (AB)-->. So auch ein Eheman Lehenguͤtter hat / vnd sein fraw damit oder daraus / nach der frawen einbringen #beleibgedingen wil / so jm mit Consens vnd 
 verwilligung der Herrschafft zugelassen werden. </p>
                    </div>
 <div xml:id="a1.4">
<p>
 In solcher vermachung vnd vbergabe zwischen eheleuten / die one eheliche leibs erben sein vnd bleiben / soll kein ligend grund anders / dann auff 
 ein summa gelts angeschlagen / vermacht / oder vbergeben werden / es geschehe dann mit der erbnemen willen. </p>
                    </div>
 </div>
 <div xml:id="a2">
                    <head>
 Von Testamente.</head>
 <p>ORdnen / setzen vnd woͤllen / das ein jeglicher (dem solchs zu Recht gebuͤrt) mag nach Rechts form) <ref target="http://diglib.hab.de/drucke/36-26-jur-3/start.htm?image=00010">[Faksimile 10]</ref> ein Testament machen von seinen guͤtern / ligenden gruͤnden / vnd farender habe / vnd also seiner selen seligkeit / vnd gegen seinem nechsten die gerechtigkeit bestellen vnd befelhen. Welches auch mit fleis sol gehalten vnd volbracht werden. Aber doch sol an ligenden gruͤnden allein ein summa oder wirderung / vnd nicht das gute / bescheiden werden / Es geschehe dann mit der erben vnd der herrschafft willen. Vnd moͤgen die geistlichen beichtveter / so in todes noͤten die krancken mit Sacramenten versorgen / dieselbigen in gegenwert der erben / freunde / oder frembden wol anreden vnd erinnern / ob sie in Gottes ehre zur seligkeit jrer selen / oder sonst jemands 
 etwas bescheiden / oder Testament machen woͤllen / das sie solchs von sich <ref target="http://diglib.hab.de/drucke/36-26-jur-3/start.htm?image=00011">[Faksimile 11]</ref> 
 sagen oder anzeigen. Aber die krancken / one der erben freunde / oder ander gezeugnus beiwesen / weiter anzuhalten vnd zu bewegen / etwas zu 
 bescheiden / oder zu vergeben / soll sich ein jeglicher / geistlichs vnd weltlichs stands / enthalten. Vnd so in Testament sachen ein irrung erwuͤchsse / sol die vor jrem gebuͤrlichen Richter gesucht vnd ausgetragen werden. </p>
 </div>
 <div xml:id="a3">
                    <head>
 Von gemeinen Erbfellen.</head>
 <p>
 DIeweil vnser Churfuͤrstenthumb Brandenburg im Roͤmischen Reich begriffen / so ordenen vnd setzen wir / als des heiligen Reichs 
 Churfuͤrst (wie sich auch wol zimpt) das in vnsern landen / in allen gemei<ref target="http://diglib.hab.de/drucke/36-26-jur-3/start.htm?image=00012">[Faksimile 12]</ref> nen Erbfellen / Kaiser Recht gesprochen werde. Welchs wir auch in den / vnd andern kriegischen sachen / so in vnserm Churfuͤrstlichem Camergericht verhandelt werden / zu behalten verordent vnd befolhen haben / wie denn solchs mit rhat / willen vnd volwort aller gestenden vnser land gewilligt vnd angenomen. </p>
 </div>
 <div xml:id="a4">
                    <head>
 Von Kindergelt vnd Erbegelt.</head>
 <div xml:id="a4.1">
<p>
 SEtzen / ordnen / vnd woͤllen / So nach abgang beider eltern vnmuͤndige kinder verhanden bleiben / Soll in Stetten ein Rhat / aber in Doͤrffern Richter vnd Schoͤppen / auff derselbigen guͤter vnd habe fleissi<ref target="http://diglib.hab.de/drucke/36-26-jur-3/start.htm?image=00013">[Faksimile 13]</ref> ge achtung haben / damit die den kindern zu gut Inuentiret / beschriben / erhalten / vnd gebraucht werden / Vnd so nit natuͤrliche / oder im Testament gesatzte Vormuͤnder da weren / den die vormundschafft zu vertrawen sein moͤcht / den sol ein Rhat / oder die Gericht / mit einem volkomenen Inuentario vormuͤnder ordnen / oder so von noͤten / einen oder mehr zu den natuͤrlichen / oder im Testament gesatzten vormuͤnden darneben ordnen / auch die barschafft an gelt / so der vil verhanden weren / vnder einen offen recognition / welche Recognition der kinder freunden oder vormuͤnden sol verreicht werden auffs Rhathaus / oder in Gericht in verwarung nemen / oder zu nutze anlegen / den kindern zu gut / mit wissen der vormuͤnder oder <ref target="http://diglib.hab.de/drucke/36-26-jur-3/start.htm?image=00014">[Faksimile 14]</ref> freund. Oder aber so solche barschaft aus der erhaltung der vnmuͤndigen kinder nicht zu entberen were durch die vormuͤnder / oder freund / mit wissen des Rhats / oder der Gericht / angelegt werden / den kindern zu gut / damit denen solche summa nicht verkome / vnd zu jrer mundtschafft daruon rechenschafft geschehe / vnd vngefere wider zugestelt werde / Daruon Rhat oder die Gericht nicht nemen noch behalten sollen. </p>
                    </div>
 <div xml:id="a4.2">
<p>
 Wer aber kindergelt / oder erbgut von dem Rhat / oder aus dem Gericht / darinnen es ligt / in frembde gerichtweg bringen wil / sol geben dem 
 Rhat in Stetten oder der herrschafft in Doͤrffern / von jeglichem Merckischen schock vier Merckisch groschen / vnd dem Richter von jeglicher per<ref target="http://diglib.hab.de/drucke/36-26-jur-3/start.htm?image=00015">[Faksimile 15]</ref> son / welche solch kindergelt / oder erbgut aus dem Gericht nimpt vnd wegbringt / zwoͤlff Merckisch groschen. Vber das sol niemands von den vnderthenigen vnser Prelaten vnd der Ritterschafft in vnsern landen gesessen / die erb fordern schuldig sein / sonderlich Burgerschafft oder Burgerrecht zu bezwingen. </p>
                    </div>
 <div xml:id="a4.3">
<p>
 Was aber von auslendischen oder andern Buͤrgern / so erbgelt oder kindergelt nemen wuͤrden / sol gehalten werden / wie hieuor / vnd von alters geschehen vnd herkommen ist. </p>
                    </div>
 <div xml:id="a4.4">
<p>
 Wenn aber kindergelt / oder erbgelt aus denselben Gerichten / da es gefallen / oder ligt / nicht gebracht / die erben auch solchs in denselben Gerichten / zur narung wider anlegen / vnd bleiben lassen / sol nichts daruon ge<ref target="http://diglib.hab.de/drucke/36-26-jur-3/start.htm?image=00016">[Faksimile 16]</ref> geben noch genommen werden. </p>
                    </div>
 </div>
 <div xml:id="a5">
                    <head>Von dem Brandenburgischen Rechten.</head>
 <div xml:id="a5.1">
<p>
 DIeweil wir auch betrachten / das vnsere beide stette / Alt vnd Newe statt Brandenburg / eins alten loͤblichen geruͤchts / mit einem sonderlichen Gerichtsstul samptlich begnadet / vnd von vil vnsern vorfaren loͤblicher vnd seliger gedechtnus / Churfuͤrsten vnd Fuͤrsten / damit priuilegirt vnd befreiet worden sein / Welches sie auch als hauptstette vnsers Churfuͤrstenthumbs / bis anhere in loͤblicher gewonheit vnd gebrauch / also hergebracht vnd erhalten / das auch vil andere vmbligende Stette vnd flecken jr Recht in allen jren sa<ref target="http://diglib.hab.de/drucke/36-26-jur-3/start.htm?image=00017">[Faksimile 17]</ref> chen / auch in Erbfellen bey jnen gesucht vnd erholet / Haben wir aus sonderlichen gnaden / auch mit aller gestendte vnserer land rhat / vnd jrem selbst wissen vnd willen / jnen geguͤnnet vnd zugelassen / Das die beide vnser Stette Alt vnd Newe stat <name type="place">Brandenburg</name> / hinfuͤrder nochmals einen gemeinen Gerichts stull sambtlich / wie vor alters / haben vnd behalten sollen / von den auch die vmbligende Stette / flecken / vnd sonst jedermeniglich in allen jren sachen / auch in Erbfellen Recht / vrteil / vnd belerung suchen vnd holen moͤgen / wie von alters. Doch sollen sie nicht anders / dann nach diser satzung vnd wilkuͤr in den ausgedruͤckten Artickeln / vnd sonst in allen andern sachen nach beschribenem #KeiserRecht / belerung vnd <ref target="http://diglib.hab.de/drucke/36-26-jur-3/start.htm?image=00018">[Faksimile 18]</ref> vrteil geben vnd sprechen / von den auch das beschwerte part / so das solchs appellirens fuge haben moͤchte / an vns vnser Camergericht Rechtlicher<!--2 Wörter nach Plaus. (AB)--> weis zu Appelliren macht haben soll. </p>
                    </div>
 <div xml:id="a5.2">
<p>
 Wiltu wissen Erbes fall /<lb/> 
 Sich an dis Bawmes grad vnd zall<lb/> 
 Lerne wol den Stamm vnd este kennen<lb/> 
 Die freund vnd sipschafft eben nennen<lb/> 
 So findestu der linien drey<lb/> 
 Die grad bezeichent nah darbey /<lb/> 
 Daraus kanstu dich bald entsinnen /<lb/> 
 Wer das Erbteil sol gewinnen. </p>
                    </div>
 <div xml:id="a5.3">
<p>
 Vnd damit ein jeder des gebrauchs der Erbfelle nach Keiser Recht / nicht gar vnwissend sey / haben wir die gemeinen erbfelle / auch mit anzeigung 
 des Baums der Sipschafft / Lateinisch vnd Teutsch / <choice>
                                <sic>welcherallein</sic>
                                <corr resp="AB"/>
                            </choice> auff <ref target="http://diglib.hab.de/drucke/36-26-jur-3/start.htm?image=00019">[Faksimile 19]</ref> die Erbfelle gericht / darinne die graden oder glide der personen augenscheinlich gezeichent sein / als wie die im Keiserrechten / nach art der linien gesprochen werden / thun begreiffen / darnach ein jeglicher sich seines Rechten zu halten / erlernen vnd sprechen mag / mit vnterricht / wie hernach folget. </p>
                    </div>
 </div>
 <div xml:id="a6">
                    <head>Von der absteigenden geraden Linien.</head>
 <div xml:id="a6.1">
<p>
 NIchts billichers ist / dann das der Son des vaters Erbe sey / Dieweil die guͤter des vaters dem kind auch aus natuͤrlichem Rechten zu
 stendig / So ist die erst betrachtung der Erbfelle billich auff die ehelichen kinder gerichtet. Derhalben dieweil <ref target="http://diglib.hab.de/drucke/36-26-jur-3/start.htm?image=00020">[Faksimile 20]</ref> eheliche kinder des ersten grads in absteigenden geraden linien verhanden / so nemen sie das Erbe jrer eltern / vor allen andern in der auffsteigenden / oder seithalb Linien der angesipten freunden / nach den heuptern. Doch werden des verstorben kinds kinder im andern grade mit den kindern des ersten grades / an die stette jrer eltern / nach dem stammen / aus gnaden der Recht gleich zum Erbe gelassen. </p>
                    </div>
 <div xml:id="a6.2">
<p>
 In den andern absteigenden Erben / nach dem kind vnd kindes kindern / nimpt das Erbe der nechst im grade / vnd hat bey denselben fuͤrder die gnade des Rechten / Als das die kinder in jrer eltern stette tretten solten / kein stat. </p>
                    </div>
 <div xml:id="a6.3">
<p>
 Was aber die vneheliche kinder / der gleichen auch die enterbung der <ref target="http://diglib.hab.de/drucke/36-26-jur-3/start.htm?image=00021">[Faksimile 21]</ref> ehelichen kinder belangt / sol vermuͤge der #KeiserRecht gehalten werden. </p>
                    </div>
 </div>
 <div xml:id="a7">
                    <head>Von der auffsteigenden linien.</head>
 <div xml:id="a7.1">
<p>
 SO aus der linien der absteigenden niemands befunden / als denn vnd nit ehe kommen die auffsteigenden in der geraden linien zum erbe / also / das der nechst im grade der auffsteigenden linien mit sampt des verstorben bruders / von voller geburt / in die heupter / oder auch mit 
 des verstorben bruders kindern von voller geburt / welche in die stammen tretten / aus gnad der Recht / gleich zum Erbe gelassen werden. </p>
                    </div>
 <div xml:id="a7.2">
<p>
 Wo aber des verstorben bruders / oder bruders kinder / alle von voller <ref target="http://diglib.hab.de/drucke/36-26-jur-3/start.htm?image=00022">[Faksimile 22]</ref> geburt / nicht verhanden / So wuͤrdt der nechst im grade der auffsteigenden linien allein zum erbe gelassen. </p>
                    </div>
 </div>
 <div xml:id="a8">
                    <head>Von der seitten linien.</head>
 <div xml:id="a8.1">
<p>
 SO in der geraden absteigenden vnd auffsteigenden linien niemands befunden / als denn vnd nicht ehe / kommen zum Erbe / allein 
 bruder vnd bruder kinder von voller geburt / die bruͤder in die heupter / aber die bruͤder kinder in bedeuttung jrer eltern / aus gnad der Recht / an jrer eltern stette in stammen. Bruͤder von voller geburt schliessen gar aus die bruͤder von halber geburt. </p>
                    </div>
 <div xml:id="a8.2">
<p>
 So bruͤder vnd bruͤder kinder von voller geburt nicht verhanden we<ref target="http://diglib.hab.de/drucke/36-26-jur-3/start.htm?image=00023">[Faksimile 23]</ref> ren / als denn / vnd nicht ehe / werden zum erbe gelassen bruͤder vnd bruͤder kinder von halber geburt / Als nemlich / die bruͤder halber geburt in die heupter / Aber bruͤder kinder halber geburt / in bedeuttung jrer eltern in die Stammen. </p>
                    </div>
 <div xml:id="a8.3">
<p>
 Bruder vnd bruͤder kinder von halber geburt / schliessen aus des verstorben vaters bruͤder vnd vettern von voller geburt. </p>
                    </div>
 <div xml:id="a8.4">
<p>
 Nach bruder vnd bruder kinder / von voller oder halber geburt / so die nicht verhanden sein / Als denn / vnd nicht ehe / kommen die vettern vnd seitten halb gesipten / also das der nechst im grade den andern allen vorgezogen werde / Vnder denselben auch fuͤrder kein gnade des Rechten / als den kindern / an jrer eltern stette zu tretten <ref target="http://diglib.hab.de/drucke/36-26-jur-3/start.htm?image=00024">[Faksimile 24]</ref> gegoͤnnet wirdt / Besonder der nechst im grade nimpt das erbe allein / oder wo jre mehr dann einer in gleichem grad sein / nemen sie das erbe miteinander zu gleich nach den heuptern. </p>
                    </div>
 <div xml:id="a8.5">
<p>
 Was von vater / soͤnen / bruͤdern / bruͤder kindern / vnd vettern hiroben vermeldet ist / sol auch gleicher gestalt von mutter / tochter /schwester / schwester kindern / basen vnd mumen verstanden werden / Wann die Keiser Recht nun fuͤrder zwischen menlein vnd frewlin / des geschlechts halben / in erbfellen kein vnterscheid machen. </p>
                    </div>
 </div>
 <div xml:id="a9">
 <head>Wie des verstorben Bruder oder Schwester kinder von voller geburt / vngleicher zale / so sie vnter sich selbst allein / vnd nicht mit des verstorben bruder / oder schwester zum Erbe tretten / Erbe nemen sollen.</head>
 <div xml:id="a9.1">
<p>
 <ref target="http://diglib.hab.de/drucke/36-26-jur-3/start.htm?image=00025">[Faksimile 25]</ref>  
 DIeweil die beschriben Keiser Recht disen falle nicht klerlich austruͤcken / derhalb der Doctorn vnd Rechtuerstendigen opinion vnd Rhatschlege offtmals in disem falle gegen einander vnd widerwertig gespuͤret / So ordnen / setzen vnd woͤllen wir / das bruder oder schwester kinder / von voller geburt / vngleicher zale / wo sie vnder sich selbst allein / vnd nicht mit jren vettern / basen oder mumen / als mit des verstorben bruder oder schwester erbnemen / das solch erbe hinfuͤr / nach dem stammen an stat jrer eltern / vnd nicht in die heupter sol genomen / gegeben vnd zugelassen werden. Wuͤrde aber durch Roͤmische Keiserliche Maiestat / vnsern aller genedigsten Herrn / vnd die Stende des heiligen <ref target="http://diglib.hab.de/drucke/36-26-jur-3/start.htm?image=00026">[Faksimile 26]</ref> Reichs disem falle ein andere aussatzung vnd Constitution gemacht / geordent vnd beschlossen / Als denn sol es nach vermoͤge vnd aussatzung der selbigen Keiserlichen Constitution / in vnsern landen der Marck zu <name type="place">Brandenburg</name> fuͤrder gehalten werden. </p>
                    </div>
 <div xml:id="a9.2">
<p>
 Vnd so vber hieroben gesatzte / gewilkoͤrte vnd angezeigte gemeine erbfelle / etliche sonderliche felle sich begeben wuͤrden / die hierinnen nicht begriffen / sollen dieselbigen nach gemeinem vnd geschriben Keiser Recht geoͤrtert vnd gesprochen werden. </p>
                    </div>
 <div xml:id="a9.3">
<p>
 Dieweil aber hieuor durch vns ein publication ausgangen / wie es mit den auslendischen / so Erbe fordern / sol gehalten werden / Vnd sonderlich das man denselbigen gleicher mass wie das Erbe bey jnen in den Stetten <ref target="http://diglib.hab.de/drucke/36-26-jur-3/start.htm?image=00027">[Faksimile 27]</ref>  oder Gerichten / da sie haus sitzen sein / gegeben werd / vnd nicht anders / sol folgen lassen / woͤllen wir nochmals hiermit solchs zu halten / zu geben vnd zu nemen vernewet / bestettiget vnd confirmiret haben. </p>
                    </div>
 </div>
 <div xml:id="Konfirmation">
 
<head>[Konfirmation]</head>
<p>
Darauff vnd hiermit thun wir euch den vnsern / samptlich vnd sonderlich befelhen / vnd ernstlich gebieten / das jr hinfuͤr solchs alles in Erbfellen vnd teilung der Erbguͤtter / Testament / vnd abschossen von erbgut oder kindergelt / nach toͤdtlichem abgang der verstorben in vnsern landen allenthalben / wie obgeschriben / vnd nicht anders / dann nach form / weis vnd masse diser vnser Constitution / ordnung vnd satzung / so wir mit gemeiner verwilligung aller Stende vnsers Churfuͤrstenthums vnd lands <ref target="http://diglib.hab.de/drucke/36-26-jur-3/start.htm?image=00028">[Faksimile 28]</ref> gemacht / geordent vnd gesatzt haben / halten / auch darnach zu Recht sprechen / vrteilen / verreichen / vnd verhelffen sollet / Alles bey vermeidung vnserer straff vnd vngnade. Des zu vrkund mit vnserm Churfuͤrstlichen insigel besigelt / Vnd geben zu <name type="place">Coͤln an der Sprew</name> / <date when="1527-10-09">am Mitwoch nach S. Franciscus tag / Christi vnsers herren geburt tausent / fuͤnffhundert / vnd im siben vnd zwentzigsten jar</date>. 
 <ref target="http://diglib.hab.de/drucke/36-26-jur-3/start.htm?image=00029">[Faksimile 29]</ref> 
 </p>
 </div>
 <div xml:id="Sippschaftsbaum">
 <head>[Abbildungsüberschrift:] Der Sypschafft Bawm</head>
 </div>
            </div>
        </body>
    </text>
</TEI>