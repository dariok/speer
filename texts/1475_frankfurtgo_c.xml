<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xmlns:fn="http://w3.org/2005/xpath-functions" xmlns:xs="http://www.w3.org/2001/XMLSchema" xml:id="edoc_ed000245_1475_frankfurtgo_c">
    <teiHeader>
    <fileDesc>
        <titleStmt>
          <title>Frankfurter Gerichtsordnung C 1475 :: Transkription Speer 2010 / 2016</title>
        </titleStmt>
              <publicationStmt>
                <publisher>
                    <ref target="http://www.hab.de">Herzog August Bibliothek</ref>
                </publisher>
            </publicationStmt>
            <sourceDesc>
                <p>TODO: Quelle eintragen</p>
            </sourceDesc>
        </fileDesc>
      
    <revisionDesc>
            <change when="2017-04-05+02:00" who="p4p5.xsl" n="1"> Automatic transcoding TEI P4 → P5
						by p4p5.xsl. </change>
        </revisionDesc>
    </teiHeader>
    <text>
        <front/>
        <body>
            <div xml:id="Editorial">
                          <head>Editorial</head>
                          <p>Quelle: Thomas, Johann Gerhard Christian: Der Oberhof zu Frankfurt am Main und das fränkische Recht in Bezug auf denselben / ein Nachlaß von Johann Gerhard Christian Thomas. Hrsg. von Ludwig Heinrich Euler. Bevorwortet von Jacob Grimm. - Frankfurt am Main : Jäger, 1841. - XXXII, 591 S. [DRWSigle: <ref target="http://drw-www.adw.uni-heidelberg.de/drw-cgi/zeige?index=siglen&amp;term=FrankfOHof.">FrankfOHof.</ref>] 285ff.</p>
            </div>
            <div xml:id="Art1">
      <head>[Artikel I</head>
<p> 
    [<pb facs="http://www.rzuser.uni-heidelberg.de/~cd2/drw/F9/frankfoh/g285.gif" n="285"/>]
 Anno XIIII. C. LXX. quinto Uff frytag nach Martini, haben die Scheffene des
Rychs geriechte zu  frankfurt, zu hanthabunge desselben Rychs geriechte, myt
Verwilligunge des Rats, etliche irrige hendel hynfür zuvorkomen, sich dieser
nach geschrieben artikele zu halten und durch jre geschworene dyenere zum
gerichte, biß uff jre wiederabethun gehalten wollen haben, vereyniget, so lange
den Scheffen und dem Rade eben ist, und behalten jne macht, die hernach  <term type="phrase">zu
kortzen oder zu lengen</term>, obe yne fuglichen wurde.
</p>
            </div>
            <div xml:id="Art2">
	   <head>[Artikel II]</head>
	  <p>
Jtem so an die Richtere langet, den luden, Jnhalt gewyseter <term type="phrase">ortel
oder gerichts zettel</term>, an jrer <term type="phrase">farende habe ader  eygen
oder erbe</term> Rechts zu helffen; So
sollen sie bynnen rechter zyt, also ist es erkant schult und in keyner messe
gescheen, nach ußgange viertzehen tagen; syn eß aber hurige zinße, liedelone,
berecht schult oder in den messen erkant oder erfolget, uber nacht den parthyen
jnhalt jrer erlangten oder geriechts Zettele, an der schuldigen farende habe,
so ferre sie farnde habe syn den Richten und nit mehe Wartzeychen gebenn, die
farende habe der cleger, viertzehen tage nach der rachtunge, hynder dem
schuldener lygen oder die an sich nemmen mag, und zu Ußgange der vietzehen [!]
tage die selben farende habe und pfande dan hynder dem schuldigen myt eym
Riechter, obe er anders die fur nyt gnomen hette, <term type="phrase">nemen und
haben</term>, die  <term type="phrase">versetzen oder verkeuffen</term>  und
dem, des die pfande syn mit eym Richtere verkunden, die in viertzehen tagen zu
entschudden, und wer des nit thede, sunder lenger verzoige uber die vorbenante
zyt, des ader der selben Rachtunge sulte  <term type="phrase">abe und dot
syn</term> und sulte, obe er wulte jme von nuwenis rachtunge bescheen, so ferre
der geriecht zettel noch unvorjert were, weres aber, daz der Jhene, des die
pfande syn, sich myt dem der die pfande hynder sich in syn gewalt bracht hat,
gutlichen vertrüge, die pfande lenger zu halten, daz mogen beyder teyle wole
thun.
	   <pb n="S. 286" facs="http://www.rzuser.uni-heidelberg.de/~cd2/drw/F9/frankfoh/g286.gif"/>
                </p>
            </div>
            <div xml:id="Art3">
	   <head>[Artikel III]</head>
<p>
 Obe aber nyt farende habe furhanden were, damyt der cleger vernügt werden
mochte, So sulte der Rychter jme an sym <term type="phrase">eygen und
Erbe</term> rychten, die Rachtunge am nesten geriechte darnach besagen laßen,
furter der Rachtunge als sich nach geriechts ordnunge gehoret, mit <term type="phrase">eygen
und erbe</term>  umb zu gehen auch nachkomen.
</p>
            </div>
            <div xml:id="Art4">
	   <head>[Artikel IV]</head>
<p>
 Jtem die Rychtere sollen alle frevele, von stonts nach den getanen geboten by
jren getanen eyden, den Schriber jnschriben, und keynen hynder dem geriechte
mit iren  <term type="phrase">willen, wißen oder byweßen</term> verteydingen
laßen, davon sie in den messen sehs heller und dem schriber dry heller nemen
sollen, und wan eynen bürgermeistere und schriber not syn bedunckt, eyn fravel
gericht zu halten, So sal eyn schriber den Rychtern ydem syn geboide in eynen
Zettel vertzeychen, und bede parthyen verboden laßen, da jnne Schultheis und
Scheffene von aicht uheren an im Somer, und nun uheren im wynther alle
ungeverlich biß an Eylff Uheren ungeverlich sytzen, und den parthyen Rechts
helffen sollen; So aber die parthyen fremde wegehafftig und nit burger zu 
franckfurt  syn, und dieselben bußfellig erkant werden, die busse nach befelhe
des geriechts von den fremden von stonts an, und <pb n="S. 287" facs="http://www.rzuser.uni-heidelberg.de/~cd2/drw/F9/frankfoh/g287.gif"/> den burgernn in viertzehen tagen infordern, jnbrengen, und
daz  gelt oder pfande in der Stede schriberye antwurten sollen, und sal man
alle jare umb sant walburgen tage den Rychtern, dem Gerichtschribern, synem
Dyener des Schultheissen botten, jre gewonliche mysßthat Zettel als von alter
geben, uff daz sie dester flyssiger die frevele zu hanthaben und zu straffen.
</p>
            </div>
            <div xml:id="Art5">
	   <head>[Artikel V]</head>
<p>
 Iß sollen auch furter alle Jnsetze der farende habe, der schult sy <term type="phrase">wenig
oder viel</term>, fur zweyen werntlichen Rychtern von 
<term type="phrase">mannen und frauwen</term> gescheen, also daz die eelichen
husfrauwen daby geynwurtig syn, umb daz siegel bieten gefraget werden, glich
iren elichen hußwerten, doch nit mehe dan eyn gelt von der versiegelunge geben.
Auch sollen furter alle jn dem schultbrieffe, der schult sy  <term type="phrase">wenig
oder vil</term>, von zweyn werntlichen Rychtern oder zweyen
Erbern personen versiegelt werden, also zuvor steende, synt eß elute, so sollen
sie beyde samethafft  <term type="phrase">man und frauwe</term>  umb die
Siegell bieten, hette ader der man eyn eygen Jngesigell, und nyt Rychter umb
jre Ingesigel bieten wulten, so mag der man fur sich siegeln, dartzu sulte die
eliche husfrauwe eynen Erbern man umb syn Jngesigel fur sie myt sampt jrem
eelichen mann auch bieten, also das die eliche hußfrauwe des also wole, als jre
elicher hußwirt wißen habe, Und ann welchem vorgenant artikel sumenis beschee,
und dem jn eynem ader mehe nyt nachkomen wurde, So sulle es  <term type="phrase">doyt
und abe  syn</term>, und keyne  <term type="phrase">kraftt
oder macht</term> haben nach jrkentnis der Scheffene.
</p>
            </div>
            <div xml:id="Art6">
	   <head>[Artikel VI]</head>
<p> 
 Jß sal auch hynfür der Rychter der wuchener ist, oder eyn ander an syn stat,
an des Richs gerichte so diecke man geriecht heldet, by einem Schultheis, dem
obersten Rychter und schriber bliben, biß die glocke zwolffe geslagen hat, und
der Schultheiß uffgestanden ist, und so <term type="phrase">eyner oder
eyne</term>  komen, für den Schriber fordern, den jnzu schriben, und zu
erfolgen, der selbe Rychter  dem oder der  die man <term type="phrase">jnschriben
oder erfolgen</term> wil, uberlude mit den namen
nennen, und Rüffen, obe er geynwürtig sy, ist dann  <term type="phrase">der
oder die</term>, nach dem und der Rychtere  <term type="phrase">dem oder
der</term>  zum dryttenmale gerüffen hat, nyt geynwürtig; So sal der Schriber
das, als von alter herkomen ist, jnschribenn; So sal eyn yder geriechtes botte,
so ferre und er jnheymsche ist, Jst er aber nyt jnheymsche der vorgenant
Rychtere uff die uher glocken horen, und so die ußgeschlagen hat, dem
Schultheiß das sagen, uffzüsteen.
</p>
            </div>
            <div xml:id="Art7">
	   <head>[Artikel VII]</head>
<p> 
 So sal eyn yder Stücker des Gaderns oben an der Stegen warten und den so er
siecht, daz dem Schultheis von dem Riechter oder botten gesagt wirdet
uffzusteen, zuthune und zuhalten, und daraffter nymants heruff laßen, der sich
meynt des geriechts in den vorgenanten erfolgunge zu gebruchen.
 </p>
            </div>
        </body>
    </text>
</TEI>