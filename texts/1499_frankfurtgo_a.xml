<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xmlns:fn="http://w3.org/2005/xpath-functions" xmlns:xs="http://www.w3.org/2001/XMLSchema" xml:id="edoc_ed000245_1499_frankfurtgo_a">
    <teiHeader>
		<fileDesc>
			<titleStmt>
        <title>Frankfurter Schöffengerichtsordnung (A) 15. Jh. :: Transkription Speer 2010 / 2016</title>                
      </titleStmt>
      <publicationStmt>
                <publisher>
                    <ref target="http://www.hab.de">Herzog August Bibliothek</ref>
                </publisher>
            </publicationStmt>
            <sourceDesc>
                <p>TODO: Quelle eintragen</p>
            </sourceDesc>
        </fileDesc>
  <revisionDesc>
            <change when="2017-04-06+02:00" who="p4p5.xsl" n="1"> Automatic transcoding TEI P4 → P5
						by p4p5.xsl. </change>
        </revisionDesc>
    </teiHeader>
    <text>
        <front/>
        <body>
            <div xml:id="Editorial">
          <head>Editorial</head>
          <p>Quelle: Thomas, Johann Gerhard Christian: Der Oberhof zu Frankfurt am Main und das fränkische Recht in Bezug auf denselben / ein Nachlaß von Johann Gerhard Christian Thomas. Hrsg. von Ludwig Heinrich Euler. Bevorwortet von Jacob Grimm. - Frankfurt am Main : Jäger, 1841. - XXXII, 591 S. [<ref target="http://drw-www.adw.uni-heidelberg.de/drw-cgi/zeige?index=siglen&amp;term=FrankfOHof.">FrankfOHof.</ref> 255ff.]</p>
        </div>
            <div xml:id="Vorrede">
	<head>[Vorrede]</head>
	<p> <tei:pb xmlns:tei="http://www.tei-c.org/ns/1.0" n="S. 255" facs="ln:frankfohof,255"/>
                </p>	     
	<p> Als hernach geschriben steet, han die scheffen sich eynmüdiclich
vereyniget mit der  presentien und sost, under yne zu halten vnd doch darynne
macht behalten, es hernach auch  <term type="phrase">zu kurtzen oder zu
lengen</term>, obe yne fuglich würde. </p>
            </div>
            <div xml:id="Art.1">
	<head>[Art. 1]</head>
	<p> Zum Ersten sal man eym scheffen zu presencie geben xx heller, so er
es verdienet als  nachgeschriben steet.</p>
      </div>
            <div xml:id="Art.2">
	<head>[Art. 2]</head>
	<p> Item sal eyn iglicher scheffen vor der Nunden stunde an dem
gerichte sin und an siner statt sitzen und zum mynsten zwo stünde bliben
sitzen.<tei:pb xmlns:tei="http://www.tei-c.org/ns/1.0" n="S. 256" facs="ln:frankfohof,256"/>
	</p>
      </div>
            <div xml:id="Art.3">
	<head>[Art. 3]</head>
	<p> Item welcher scheffen von des Rats vnd stede wegen vß ist, also das
yme keyn <term type="phrase">nachtgelt	oder ander geschenke</term> uber sin
zerunge darumb wirdet; Und auch, obe ir eincher sost in der  stat zu tagen oder
desglichen anders von des Rat wege geschicht wurde, da yme keyne  presencie von
Ampt wegen würde, das dem oder denselben auch scheffen presencie würde ane
geverde, doch das ir keyner sins Amts, das yme vom Rade befolhen were in der
zyt warten sal, er mochte es dan <term type="phrase">sonder sümeins und
ehafftige not</term> nit offgeslagen.</p>
      </div>
            <div xml:id="Art.4">
	<head>[Art. 4]</head>
	<p> Item wan eyn Burgermeister, der scheffen an gerichte ist, obe der
von gerichte off stunde <term type="phrase">der stede not vnd gescheffte</term>
vßzurichten, das dem auch presencie werde, Also wan er das getan hat, das er
dan wyder an gerichte sal geen sitzen, ungeverlich.</p>
      </div>
            <div xml:id="Art.5">
	<head>[Art. 5]</head>
	<p> Item sal man keyme scheffen presencie geben anders dan als
vorgeschriben steet, und er kome dan an gerichte und sitze zwo stunde den Luden
helffen ußrichtunge zutun; Es were dan, das eyner ernstlich zutunde hette,
einen gang hinweg zugeen, das mochte er mit orlaube der andern scheffen tun,
die off die zyt an dem gerichte weren, also das er von stonts wyderqweme, ee
die scheffen offstunden, die zwo stunde hulffe uß zu sitzen ane geverde.</p>
      </div>
            <div xml:id="Art.6">
	<head>[Art. 6]</head>
	<p> Item wan man die scheffen off die samsttage in die ratstobe oder
off andere tage zu anleide oder sost glich dem samsttage off das rathus oder
vor das hus verbott zu komen, welcher dan nit qweme vor der stunde als verbott
wurde, der sulde zwenzig heller zu buße geben und sullen yme auch die zwenzig
heller zu presencie nit werden, off die zyt ane geverde und bliebe er gantze
utz, so sulle er zwenzig heller zu busse verloren han und sulde yme der
presencie tornose auch nit werden.</p>
      </div>
            <div xml:id="Art.7">
	<head>[Art. 7]</head>
	<p> Item das ye eyn scheffen eynen manet die presencie ußgeben und auch
eyn iglichen scheffen, der sie verdienet als vorgeschriben steet, eyn zeichen
geben sal.</p>
      </div>
            <div xml:id="Art.8">
	<head>[Art. 8]</head>
	<p> Item welcher under den scheffen geburt die presencie ußzugeben, der
sal dieselbe zyt auch zu yme nemen an dem <tei:pb xmlns:tei="http://www.tei-c.org/ns/1.0" n="S. 257" facs="ln:frankfohof,257"/> gerichte alle <term type="phrase">offgiffte und insetze
gelt</term> und das alle samsttage in die bußen tun, zu dem anderm gelde.</p>
      </div>
            <div xml:id="Art.9">
	<head>[Art. 9]</head>
	<p> Item wan nit me gelt zu presencie zugeben verhanden ist, so sollen
und wollen die scheffen glichwole verbonden sin by den bußen als vorgeschriben
steet.</p>
      </div>
            <div xml:id="Art.10">
	<head>[Art. 10]</head>
	<p> Item die scheffen han sich semptlich eymüdiclich vereyniget, wan
und off welchen tag den Burgermeister, der scheffen ist, nach gescheffte der
scheffen not sin bedüncket die scheffen zu verboden, das er sie dan mag tun
verboden, by den Bußen glich dem samsttage; welcher scheffen dan zu rechter zyt
vor der vren, daruff das verbott gescheen were, nit in	der Ratstoben oder vor
dem huse oder wohyne das verbott gescheen were, dem sulde offdan nicht werden
zu presencie, vnd sal auch ir keyner laube nemen, dan in der Ratstoben oder an
dem ende, dahyn das verbott gescheen were als der scheffen zum mynsten vier by
eynander weren; In diesen sachen ußgescheiden libes und ehafftige not und obe
eyner in der stat nit were. </p>
            </div>
        </body>
    </text>
</TEI>