<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xmlns:fn="http://w3.org/2005/xpath-functions" xmlns:xs="http://www.w3.org/2001/XMLSchema" xml:id="edoc_ed000245_1486_noerdlingenappo">
    <teiHeader>
		<fileDesc>
			<titleStmt>                 
				<title>Nördlingen Appellationsordnung 1486 :: Transkription Speer 2010 / 2016</title>
            </titleStmt>
<publicationStmt>
                <publisher>
                    <ref target="http://www.hab.de">Herzog August Bibliothek</ref>
                </publisher>
            </publicationStmt>
            <sourceDesc>
                <p>TODO: Quelle eintragen</p>
            </sourceDesc>
        </fileDesc>
<revisionDesc>
            <change when="2017-04-05+02:00" who="p4p5.xsl" n="1"> Automatic transcoding TEI P4 → P5
						by p4p5.xsl. </change>
        </revisionDesc>
    </teiHeader>
    <text>
        <front>
            <div xml:id="Einleitung">
	<head>[Einleitung]</head>
	    <p>
1. Die Appellationsordnung der Reichsstadt Nördlingen ist auf einer Papierlage
(Signatur: 12) von acht Blättern (31 1/2 cm x 23 cm) niedergeschrieben, wovon
das erste Blatt (unbeziffert = Fol. 0) zugleich Titelblatt ist und über dem
deutschen Titel (s. Text) die Aufschrift trägt: Modus et forma appellandi
reipublicae Nördling(ensis) de anno i486.<note xml:id="n1" type="footnote" n="1">Von der Hand der zweiten
Handschrift der Gerichtsordnung von 1488 geschrieben.</note> Wasserzeichen des
Papiers: Ochsenkopf (in die Länge gezogen).</p>
<p>
2.  Auf der Rückseite des letzten Blattes (Fol. 7) steht das im Anhang zur
Appellationsordnung abgedruckte Schreiben der Stadt an Ulrich Tengler, den
früheren Stadtschreiber zu Nördlingen. Da auf dem Gegenblatt (Fol. 0) über dem
lateinischen Titel die Anschrift an den damaligen Kastner zu Heidenheim (an der
Brenz, damals in bayerischem Besitz, nicht Heidenheim am Hahnenkamm) Ulrich
Tengler steht, die wie die Appellationsordnung und das Schreiben von derselben
Hand herrührt, und da an zwei Stellen, wo die Schreiben mit dem Siegel
verschlossen zu werden pflegen, noch Spuren von rotem Wachs sichtbar sind, so
besteht eine gewisse Wahrscheinlichkeit, daß dieses Schreiben (samt der
Appellationsordnung) in den Händen Tenglers war, ohne daß wir jedoch sein
Gutachten darüber besitzen.</p>
<p>
Das Schreiben läßt zum erstenmal die bisher ganz unbekannte Tatsache erkennen,
daß <name type="person">Ulrich Tengler</name> nach seinem Weggang von
Nördlingen (1483 oder 1484!) zunächst für mehrere Jahre (s. oben allg.
Einleitung) Kastner in seinem, damals bayerischen Geburtsorte <name type="place">Heidenheim
a. Brenz</name> war.</p>
<p>
Auf einem Einlageblatt findet sich das Konzept des Art. 13 der
Appellationsordnung niedergeschrieben. Die Appellationsordnung selbst ist
zweifellos 1486 niedergeschrieben. <pb n="S. 326"/>
                </p>
            </div>
        </front>
        <body>
            <div xml:id="Editorial">
<head>[Editorial]</head>
<p>Quelle: Nördlinger Stadtrechte des Mittelalters / bearb. von Karl Otto Müller. - München : Verl. der Kommission für Bayerische
Landesgeschichte, 1933.  (Bayerische Rechtsquellen ; 2) 325 - 332. <pb n="S. 325"/> </p>
            </div>
            <div xml:id="Text">
		
<head>Von ordnung der appellation wegen. Nördlingen 1486.</head>

<div xml:id="Art.1">
	    <head>[1.] Von appellieren.</head>
<p>	       
Nach dem bisher durch unmässig uberflissig und unnotdürftig appellation, die im
rechten verpoten, vil widerwärtikait und irrung entstanden sein, die unseren zu
mißtrawen und ainander zu unpillichen schaden eingefürt; solichs und ander
ungepür, die darus entsteen möchten zufürkomen und uf daz ain ieder, der
vermain, in urtailen beswert zu sein, wie er appellieren und sich darin halten,
auch in was sachen man kain appellation zulässe noch appellieren sölle, so
haben wir insonderhait etlich stuck, so geverd darin vermerkt ist, begriffen
und bei swärer strauf gepoten davon nit zu appellieren; dann ob iemands
gevarlich darwider appellieren [wurd], so wurd doch derselben appellation kain
stat gegeben noch die angenomen, sonder der und die selben, so die appellation
täten, auch die in der helfen anhangen, in swär strauf on all genad
angenomen.</p>
                </div>

<div xml:id="Art.2">
<head>[2.]   In was sachen man nit appellieren söll.</head>
	    <p>
Von ersten wer nit appelliert nach der ordnung, wie die hernach gesetzt würdet,
des appellation werdet kain stat geben.</p>
<p>
Zum anderen so iemand mit recht oder vor ainung umb ain kuntlich übertreten und
ungehorsam unser gepot gesatzt oder ordnung oder umb ain ander ubeltät sach und
unbeschaidenhait ain strauf und unrecht ufgelegt würdet, davon mag noch soll
man nit appellieren.</p>
		<p>
Zum dritten wer sich mit lautern worten in sachen vor rät oder gericht erloffen
siner appellation verzeicht oder durch swigen und in ander weg die appellation
begeit und vermainet darnach zu ainer andern zeit zu appellieren, des
appellation würdet nit angenomen.</p>
		<p>
Zum vierden wem man die fürbot zum rechten entlich nach der stat recht verkündt
und durch daz gepurlich im rechten wissent 
[wirt], wirt durch iemand daz veracht und darüber
wider in im rechten procediert: wa das derselb von der urtail vermainet zu
appellieren, so er durch sein geverlich wissentlich ungehorsam und verachtung
und unfuͦr gepracht eehafte not klagfellig wurd, desselben appellation
würdet nit angenomen.</p>
		<p>
Zum fünften wer im rechten ainer schuld mit lautern worten vergicht 
oder der mit gnuͦgsamer urkund
überwunden wurd, ob der allain von der bezalung gevarlich appellieren vermaint,
des appellation nimpt man nit an.</p>
<p>		       
Zum sechsten von den underschaiden, die man mit den verpfandungen nach der stat
recht geit, sol nieman appellieren. Ob aber iemand denselben entschaid
mißpraucht, dem ist sein clag, als recht ist, vorbehalten.</p>
<p>		       
Zum sibenden wann man die schaden taxiert, von derselben tax sol man nit
appellieren.</p>
<p>		       
Auf daz auch die k. m<hi rend="sup">t</hi> durch klain sachen mit appellation nit belestigt,
auch die unsern ainander nit mit klainen sachen zu grossen müe, costen und
schaden einfüren, so haben wir gesatzt und gepoten, daz die unsern füran in
solichen klainen sachen, die under 10 guldin rh. sein, nicht weiter dann für
ainen klainen rat appellieren söllen.</p>
<p>		       
Ob aber iemand so dürftig wer und über solich obgeschriben 
artikel ain appellation fürnemen oder
tuͦn wurd, der und die selben söllen in ains ratz ungnad und strauf
gefallen, auch in unser stat ain jar verpoten, und wollten si darnach wider in
die statt, so söllen si und ain ieder insonderhait ainem rat 10 guldin rinisch
zuͦ buͦß voran, ee si in die stat kommen, zu bezalen verfallen sein;
darin aim erbern rate sein oberkait vorbehalten.</p>
<p>			   
Wa man appellation nit zulaußt am gericht, daz sol man schriftlich dem
burgermaister anzaigen, daz er sich darnach mög gerichten.</p>
                </div>

<div xml:id="Art.3">
<head>[3.] Wie man appellieren sölle.</head>
<p>
Wirdet iemands in ainer urtail vor unserer stat gericht beswärt in sach, davon
man appellieren mag, als hie vor underschaiden ist, der soll im fußstapfen, die
weil die richter sitzent, gleich nach derselben urtail, eemalen man zu anderen
händeln merklich griffe, auch ee die widerparthei weder aid oder nichtz weiters
volzogen oder erlangt hab, selbs muntlich vor dem amann und den richtern in
beiwesen der widerparthei solichs mit ersamen 
beschaiden worten tuͦn und sich berüfen fur ainen
klainen rat und sonst nindert hin und 
begeren nit weiter procedieren, sonder im
appostel zu geben und alsdann geit im der amann die antwurt, er sölle sich
darumb gegen dem burgermaister inner zehn tagen anzaigen und daz er in ainem
monat dem nechsten nach der appellation vleissig übung tue, die
gerichtzhandlung für die appostel verslossen anzuͦnemen, dann wa er daz nit
tuͦn, so wurde die urtail in craft gen und ferrer im rechten procediert und
darzuͦ strauf und buͦß verfallen sein einem rate umb 4 lib. und dem
gericht 2 lib.</p>
			    <p>
Ob aber die geappelliert parthei bedächtz notturfig wer, möcht der amann sagen,
ob er also frischer tat geappelliert, hette er dannocht macht inner den
nechsten zehn tagen der appellation an zuͦ hangen oder fallen zuͦ
la*ussen.</p>
                </div>

<div xml:id="Art.4">
<head>[4.] Von den apposteln.</head>
<p>
Wann ainer als oben steet, geappelliert hat, so soll er sich auch von stundan
zum gerichtschreiber fügen und vleissig üben umb die appostel, die geit man im
also, daz man rede und widerrede auch die urtail und 
was im rechten gepraucht ist durch den fürsprechen
versamelt und inschrift verfasset; die sol er under des amanns insigel
verslossen annemen und dem burgermaister antwurten in dem berürten monadt. So
bescheidt in der burgermaister alsdann in die cantzlei umb tagsatzung und er
geit uf denselben handel umb dieselben appostel 4 groß der werung und dem amann
vom sigel 8 den[a]r.</p>
                </div>

<div xml:id="Art.5"> 
<head>[5.] Rechtfertigung der appellation.</head>
<p>
Es sollen baid partheien auf die tagsatzung für rat komen und durch ir alt
fürsprechen zuͦ recht fürsteen und der geappelliert hat anfengklich die
schrift, die im für appostel, wie die sachen vor dem statgericht im rechten
ergangen sint, verhören lassen und daruf die ursachen siner beswärde der urtail
durch den fürsprechen einfüren; dagegen der ander tail auch sein widerred und
beden teil alle notturft und was vor im rechten nit geprucht worden ist,
fürwenden mögen und sol alsdann darumb bescheen, was recht ist. Wurd dann mit
recht erkennt, daz ubel geappelliert und wol geurtailt were, so sollen die
partheien wider umb für daz statgericht komen und  
verrer procediert werden. Wa aber erkennt wurd, daz
ubel geurtailt und wol geappelliert wär, so söllen die parteien mit urtail vor
rat ferrer entschaiden werden nach dem rechten. So auch der handel von
fürsprechen für rat getragen wirt, so söllen si bei der urtail nit sein,
<pb n="329"/> sonder davon treten; aber
die der rät zu den zeiten am statgericht gewesen, sollen und mogen dabei
beliben und nach irem versteen urtailen.</p>
                </div>

<div xml:id="Art.6">
<head>[6.] Von den schäden der appellation und vom unrecht.</head>
<p>				       
 Welcher tail die urtail auf die appellation verlürt, der sol sich mit dem
anderen umb die schäden der appellation darnach inner den nechsten achtagen
gütlich vertragen. Beschee daz nit, wer dann übel geurtailt erkennt, so söllt
uf des begerenden tails anrüfen darumb rechtag gesetzt werden für ain klainen
rat und gescheen, was recht ist vor wittern processen, die auch vor aim rat
gerechtvertigt werden söllen, wie oben steet. Wer aber wol geurtailt erkent, so
geschicht im statgericht darumb, was recht ist ee man verrer procediert in der
hauptsach.</p>
                </div>

<div xml:id="Art.7">
<head>[7.]  Appellieren von ainem rat mundtlich.</head>
<p> 
Wirdet aber iemand mit ainer urtail vor ainem rat beswärt, in sachen davon man
als vorsteet, appellieren [!], der mag daz tuͦn mundtlich im fußstapfen oder
inner zehn tagen vor offem notari fur unseren allergnädigesten herren den
römischen keiser und sunst nindert hin und tuͦt er es mundtlich, so geit man
im in beiwesen des widertails die antwurt. Ist er unser burger oder der unser,
daz er des ersten werd globen und sweren den hernach geschriben aid.</p>
                </div>

<div xml:id="Art.8">
<head>[8.] Der aid vom appellieren.</head>
<p>
Du wirst globen und sweren, daz du die appellation nit gevarlich umb verzug und
verlengerung tuest, sondern allain umb deins rechten notturft willen
ungeverlich.</p>
                </div>

<div xml:id="Art.9">
<head>[9.]  Antwurt uf den aid.</head>
<p>					   
Und so er gesworen hat, so sagt man im, er sei burger oder andrer: wie wol ain
rat vermeint, im söllt die appellation nit not getan haben, iedoch der k<hi rend="sup">n</hi>.
m<hi rend="sup">t</hi>. zu eren und undertänigkait so lasse ain rat die appellation bescheen und
man wölle im die gerichtzhandlung für appostel geben; die söll er fordern und
nemen in der cantzlei inner 30
tagen und er sölle der appellation inner jar und  tag nachkomen als recht ist,
dann wa er daz nit thuͦn, so wurde die urtail in ir kreft geen; und ist er
unser burger, sol man im dabei sagen: wa dem wie obsteet nit nachkomen [wurd],
so wurde er <pb n="330"/> ainem rat
darzu 20 guldin zuͦbuͦß verfallen sein, die er müßt bezalen und unser
stat meiden, alleweil er die nit bezalt hett.</p>
                </div>

<div xml:id="Art.10">
<head>[10.] Von ainem rat appellieren inner 10 tagen.</head>
<p>					       
Will aber ainer nit mundtlich appellieren, der sol das vor offen notari
schriftlich inner zehen tagen tuͦn für die k<hi rend="sup">n</hi>. m<hi rend="sup">t</hi>. und sunst
ninderthin und soll alsdann darnach inner 30 tagen dieselben appellation durch
ainen notari dem burgermaister auch der widerparthei verkünden und iedem des
instruments ain coppei geben; alsdann geit man im die antwurt und ist er unser
burger, so muß er sweren und wirdet gehandelt, als obsteet.</p>
                </div>

<div xml:id="Art.11">
<head>[11.] Von den appostel.</head>
<p> 
Für die appostel geit man gewonlich den gerichtzhandel auf pergamen besigelt
mit der stat gerichtz insigel und zeuch es im beschlus 
in die appellation und wie die bescheen sein, darein;
beschicht aber die appellation vor ainem notari, also daz die appostel mit
fuͦg nit darein zogen mögen werden, so geit man zum handel auch besigelt
appostel, darnach die sach und appellation gestalt ist.</p>
                </div>

<div xml:id="Art.12">
<head>[12.] Nach der appellation nit weiter attemptieren und handeln.</head>
<p>						   
Wer von unserm statgericht für ainen klainen rat oder von einem rat [an] die
k<hi rend="sup">n</hi>. m<hi rend="sup">t</hi>., als obensteet, ordentlich appelliert hat, so sol man von mer
sicherhait wegen künftig irrung zu vermeiden in derselben sachen nit weiter
procedieren noch handeln, daz dem, der do also ordenlich geappelliert hat,
zuͦ schaden dienen möcht, ausgenomen in den hernach geschribenen
sachen:</p>
                </div>

<div xml:id="Art.12.1"> 
<p>						  
Zum ersten, ob ain burger gegen dem anderen im rechten begeren wurd sein
guͦt, darumb er vorderung zuͦ im hett, zu verpieten und solichs mit
urtail aberkannt, wurd dann ihener davon appellieren, so sol man dem antwurter
von derselben appellation wegen sein gut nit in haft legen, sonder unverpoten
volgen und in damit handeln und prawchen lassen, als ainem burger zimpt nach
der stat recht und alten herkomen; doch möcht 
es von sicherhait wegen nach der stat
recht<note xml:id="n" type="crit_app" n="">
                            <emph>nach der stat recht</emph> ist im Text versehentlich doppelt
geschrieben.</note> bescheen lassen.</p>
                </div>

<div xml:id="Art.12.2"> 						   
<p>
Zum andern ob iemand appelliert in sachen davon man als obensteet nit
appellieren sol, so mag man wol für und für procedieren.</p>
                </div>

<div xml:id="Art.12.3"> 						   
<p>
                        <pb n="331"/>

Zum dritten ob sich iemand understeen wollt einen us seiner inhabenden
gerüwigen nutz und gewer mit recht bringen und gieng ain urtail wider in, davon
er appelliert, so sol man von siner appellation wegen ihenen in seiner gewer
beliben und die nutzen und prawchen lassen.</p>
                </div>

<div xml:id="Art.12.4"> 						   
<p>
Zum vierden, ob ainer der appellation in der zeit, als recht ist, nit nachkomen
wäre, so mag man wol witer procedieren und ihenen zü denselben ferrern
processen verkünden, als recht ist.</p>
                </div>

<div xml:id="Art.12.5">
<p>
Wann aber ain kaiserliche inhibition ainem rat zuͦkompt, warumb daz ist,
darnach sol man sich auch halten als sich gepürt.</p>
                </div>

<div xml:id="Art.13">
<head>[13.] Von irrung der appellation zu rechtfertigen.</head> 
<p>    
Wa sich begebe, das iender[t] partheien ainer appellation zuͦ irrungen
komen, als daz die parthei, wider die di[e] appellation bescheen wäre,
vermainen oder klagen wurden, sein wider parthei hett die appellation nit
ordenlich getan oder sich der versawmbt, verzigen oder in andrer weg der nit
nachkomen, als recht ist, wie im die zeit aufgesetzt worden wäre, des im der
selb nit gestünd und erpöt<note xml:id="n" type="crit_app" n="">In dem Konzept des Art. 13 ist <emph>und erpöt
— ergangen</emph>, ferner <emph>Wär aber die app. — was recht ist </emph>
leicht durchstrichen.</note> sich darumb zuͦ recht; aber im gepüret
deshalben nit zuͦ komen für den richter, davon er geappelliert het. Wäre
dann die appellation von dem statgericht gescheen, darvor die sachen und urtail
ergangen, so sollen dieselben irrung für burgermaister und klainen rat betagt
und mit recht daselbst entschiden werden. Wer aber die appellation von ainem
rate ergangen, so sölt sölichs vor dem statgericht gerechtfertigt werden und
bescheen, was recht ist. Erfund sich dann im rechten, daz die appellation
ordenlich bescheen und nichtz daran versawmbt were, so sölt sölich
rechtvertigung an der hauptsachen der appellation kainem tail vergriffenlich
sein. Wa sich aber im rechten erfund, daz die appellation nit ordenlich
bescheen, der nit nachkomen oder in andrer weg durch den, der geappelliert
hett, sawmnus darin bescheen wäre und das man geverd darin versteen, wurd er
dann vermainen widerumb zu
appellieren,  derselben appellation nimpt man nit an, sonder man sol denselben
umb sein geverd mit strauf fürnemen, wie sich gepürt. Wann man aber kain
geverd, sonder etwan ainer ander redlich ursachen darin fürprächt, die in
gehindert oder versawmbt hetten, so möcht man im der appellation dannocht ain
mal gestatten und nit mer, also daz<note xml:id="n" type="crit_app" n="">In dem Konzept von Art. 13 fehlt der
Schluß von <emph>also daz — recht ist</emph>.</note> <pb n="332"/>
man niemand von ainer urtail zu dreien malen
gestat zuͦ appellieren, sonder procedieren, als recht ist.</p>
                </div>

<div xml:id="Art.14">
<head>[14.] Conclusio.</head>
<p>						    
Und uf das dis Ordnung statlich volzogen werden, sich niemands durch die
unwissenhait des entschuldigen mög, so sol ditz ordnung ernewung und gepot
ietzo im anfang unser gemaind in den zunften, auch vor dem statgericht und
füran so oft es einem rate oder gericht bedunkt notdurft sein, gar oder
ainstails so vil es sich zu ieden zeiten gepürt, offenlich verlesen
werden.</p>
                </div>
            </div>
            <div xml:id="Anhang">
<head>[Anhang]</head>

<p>
Dem ersamen und weisen <name type="person">Uolrichen Tengler</name>, castner zu
<name type="place">Haidenhain</name>, unserm guten fründ.</p>
<p>
Unser früntlich willig dienst bevor, lieber castner. Ewer nechst schriben und
gutwillig erpieten haben wir zu sonderm dank und senden ew hiebei copei der
appellation, mit flis bittend, ew darin zu ersehen und was ew bessrung ansehe,
zu verzaichnen und uf unsern costen zu senden und hierin gutwillig beweisen.
Begern wir umb ew mit willen früntlichen zu verdienen. Datum <date when="1486-08-05">sambstags
nach Vincula Petri anno etc. LXXXVI/to/ [= 1486 5.
VIII.].</date>
                </p>
<p>
Burgermaister und rät zu Nordlingen.</p>
            </div>
        </body>
    </text>
</TEI>